---
author:
  - "[[PAULA GRUBIŠA]]"
created: 2025-07-11
published:
source: https://www.tabu.hr/blog-place-developera-vs-place-dizajnera-stanje-hrvatskog-it-a-u-2025
tags:
  - article/dev
  - article/dev/jobs
---
- [ ] remind me [[Blog - Plaće developera vs. plaće dizajnera — stanje hrvatskog IT-a u 2025.]] (@[[2025-07-25]])
PAULA GRUBIŠA

Plaće developera vs. plaće dizajnera — stanje hrvatskog IT-a u 2025.  

Hrvatski IT sektor se u 2025. susreo s mnogo izazova — od promjena trendova u zapošljavanju, sve snažnijeg utjecaja AI-a, do stalne potrebe za usvajanjem novih vještina. No jedna stvar ostaje konstanta — **transparentnost plaća nikad nije bila važnija.  
  
**U svijetu u kojem su pregovori o plaći često stvar osjećaja, a ne činjenica, pravo je vrijeme da zavirimo u stvarne podatke, a Tabu ti upravo to i omogućuje.  
  
**U Tabuu smo analizirali stotine plaća developera i dizajnera zaposlenih u Hrvatskoj** — i pripremili dvije najdetaljnije analize dosad. Ne samo prosjeci i medijani, već i drugi percentili, ali i podaci po senioritetima, tehnologijama, vrstama pozicija, pa čak i spolu.  

![](https://cdn.prod.website-files.com/6596bfc5feee70a92dbebd66/68272a4978f34e847f07fff1_DSC02642%201.avif)

Bilo da si junior dizajner, senior backend developer, ili već godinama gradiš karijeru u UX-u ili Reactu — ova analiza je tu da ti pokaže stvarno stanje tržišta. A zašto je to bitno?  
  
**Zato što Tabu nije samo alat za usporedbu plaća, već zajednički pothvat svih nas koji radimo u hrvatskom IT-u.** Svaki put kada netko doda ili ažurira svoju plaću, zajednički gradimo precizniju, pošteniju i transparentniju sliku tržišta. I time pomažemo jedni drugima — kod pregovora, karijernih odluka i borbe za ravnopravnost.Zato sjedni, uzmi par minuta vremena i pročitaj analizu — i ako već nisi, posjeti svoj Tabu profil i usporedi se s kolegama. Jer znati gdje si nije samo informacija, već alat za bolju budućnost.  

Plaće developera u hrvatskom IT-u 2025.

U posljednjih nekoliko godina, IT industrija u Hrvatskoj (ali i šire) prolazi kroz svojevrsnu transformaciju. Od pandemijskog booma i potrage za developerima u panici, do vala otkaza, AI eksplozije i hibridnog rada — malo koja industrija osjeti toliko oscilacija u tako kratkom vremenu. Iako se često stvara slika da su developeri sigurni i da ih čeka sjajna karijera neovisno o okolnostima, realnost nije tako crno-bijela.  
  
**Plaće više nisu iste kao prije dvije godine, kriteriji za zapošljavanje su oštriji, a znanja koja su jučer bila dovoljna danas često trebaju upgrade.** No, unatoč svemu, developerske pozicije i dalje su među najtraženijima i najbolje plaćenima u Hrvatskoj. Upravo zato smo u Tabuu odlučili objaviti najdetaljniji izvještaj do sada — temeljen isključivo na stvarnim plaćama zaposlenih developera u Hrvatskoj na ugovor o radu na neodređeno. Iako je većini Tabu korisnika ovaj report već stigao na mail, sad je vrijeme da ovi podaci budu svima javno dostupni kako bi trenutni podaci o plaćama u hrvatskom IT-u bili što transparentniji i imali što više utjecaja na tržište.  
  
**U ovom blogu možeš saznati kako trenutno stoje prosječne neto plaće s dodacima** (prehrana, prijevoz i eventualno mjesečna nagrada za rad), na temelju podataka osoba koje su navele da primaju plaću iz Hrvatske, te rade na ugovor o radu na neodređeno. U analizi su korišteni samo podaci koji su uneseni ili ažurirani unutar zadnjih 18 mjeseci — za detaljnu usporedbu posjeti svoj Tabu profil i saznaj kako kotiraš s kolegama na istoj poziciji!  

1\. Prosječne plaće developera po senioritetu

![TABU GRAF: Prosječne plaće developera po senioritetu](https://cdn.prod.website-files.com/6596bfc5feee70a92dbebd66/68653244d78d2a592d00fec7_Group%207698.avif)

Razlike u prosječnim plaćama su očekivane i jasne:  
\- **Junior developeri**: €1,342 (medijan: €1,331)  
\- **Mid-level**: €1,894 (medijan: €1,853)  
\- **Senior developeri:** €2,573 (medijan: €2,500)  
  
Senioritet se definitivno isplati, barem kad je riječ o plaći. Razlika između plaća juniora i seniora ide i do €1,200 mjesečno. I dok je put do senior titule često različit (ovisno o firmi, mentorstvu, projektima), brojke pokazuju da je vrijedno truda.  

2\. Plaće developera po godinama iskustva

![TABU GRAF: Plaće developera po godinama iskustva](https://cdn.prod.website-files.com/6596bfc5feee70a92dbebd66/6865326283a2585926c83597_Group%207700.avif)

Više iskustva = više novaca, ali i veće razlike.  
  
Pogledajmo:  
\- **<1 godine**: €1,127  
\- **2–4 godine**: €1,605  
\- **6–10 godina**: €2,307  
\- **10–20 godina**: €2,578  
\- **30+ godina**: €2,700 (90. percentil: €4,100)  
**  
Top 10% developera s dugogodišnjim iskustvom imaju plaće koje znatno nadilaze prosjek**, što ukazuje na to koliko vrijednost donosi znanje i ekspertiza u određenim firmama. Ipak, to nije univerzalno pravilo za sve — upravljanje karijerom i izbori kroz godine rada su jednako važni koliko i godine iskustva.  

3\. Najbolje plaćene developerske tehnologije

![TABU GRAF:  Najbolje plaćene developerske tehnologije](https://cdn.prod.website-files.com/6596bfc5feee70a92dbebd66/68653284485a7944deeb7693_Group%207696%20(1).avif)

Ako radite u jednoj od ovih tehnologija, vaš bankovni račun vjerojatno izgleda bolje od prosjeka:  
1\. **Golang**: €2,642  
2\. **NodeJS**: €2,277  
3\. **TypeScript**: €2,243  
4\. **Kotlin**: €2,228  
5\. **Java**: €2,158  
  
Zanimljivo: **Golang je u vrhu po svim metrikama** — prosjek, medijan i gornji percentili. Iako ga koristi manji broj developera, njihov utjecaj na tržištu je vidljiv, posebno kroz visinu plaća, a 10% najplaćenijih zarađuje iznad 3,650 € mjesečno. Riječ je o jeziku koji se često povezuje s backend infrastrukturom i kompleksnijim sustavima, a čini se da njegov značaj raste i kod nas — ako razmišljaš o promjeni tehnologije, ovo bi mogao biti financijski isplativ pothvat dok je trenutna konkurencija još uvijek slaba.  
  
**S druge strane, najniže plaće i dalje prate uloge vezane uz osnovne tehnologije** poput HTML-a i CSS-a (€1,344), WordPressa (€1,638) i manual testinga (€1,610) — što je očekivano, jer kako tehnologija napreduje, i pozicije se moraju prilagođavati, a nova znanja i vještine postaju ključne za daljnji rast i veće prihode.  

4\. Gender pay gap je i dalje prisutan — i zabrinjavajuć

![TABU GRAF:  Gender pay gap - developeri](https://cdn.prod.website-files.com/6596bfc5feee70a92dbebd66/686532ad3c8611c4f5558b5e_Group%207695.avif)

Na žalost, podaci pokazuju da razlika u plaćama među spolovima nije nestala:  
**\- Žene**: €1,785 (medijan: €1,700)  
**\- Muškarci**: €2,085 (medijan: €2,000)  
  
**U prosjeku su žene slabije plaćene 15,5% što je razlika od 300 €, a razlika u top 10% dosegne čak 500 € — što je 18%.** Sve iznad 5% smatra se zabrinjavajućim prema novoj europskoj regulativi o transparentnosti plaća koja stupa na snagu 2026.godine, što ove brojke čini još ozbiljnijima i ponovno potvrđuju da jednakost na papiru još nije jednaka jednakosti u praksi. Osim toga, žene su i dalje podzastupljene u tehničkim ulogama, što dodatno produbljuje neravnotežu u ukupnoj slici industrije.  
  
Ranije ove godine je i Netokracija, u suradnji s nama i uz korištenje agregiranih podataka iz Tabua, pisala o ovoj temi u sklopu istraživanja razlika u plaćama povodom Dana žena — cijeli članak možeš pronaći [ovdje.](https://www.netokracija.com/jos-jedan-dan-slabije-placenog-spola-cestitamo-it-jevke-opet-radite-za-manje-232665)  

![TABU vizual](https://cdn.prod.website-files.com/6596bfc5feee70a92dbebd66/682731b401ef817cd3432195_Screenshot%202025-05-13%20at%2016.02.01.avif)

*Stranica s rangovima plaća na Tabu rezultatima  
*

**  
Ova analiza postoji zahvaljujući tisućama developera koji su odlučili podijeliti svoje podatke na Tabuu. Svaki puta kada netko unese ili ažurira svoju plaću — naša zajednička baza postaje točnija, realnija i korisnija.  
  
**Zato te pozivamo: posjeti svoj Tabu profil, ažuriraj podatke i budi dio promjene. Što je više unosa — to je realnija i preciznija analiza. [Ažuriraj svoju plaću na Tabuu!](https://rezultati.tabu.hr/)  
  
A sad da vidimo kako stoje dizajneri!  

Plaće dizajnera u hrvatskom IT-u 2025.

U svijetu dizajna, gdje se granice uloga sve više brišu, a multidisciplinarnost postaje norma, pitanje plaće postaje sve relevantnije. UX, UI, produkt, digitalni ili grafički dizajn — svaka od ovih grana ima svoje specifičnosti, ali i svoju vrijednost na tržištu. A kako se tržište mijenja, mijenja se i percepcija tih uloga.  
  
U Tabuu smo analizirali stotine stvarnih plaća dizajnera zaposlenih u Hrvatskoj, i to isključivo na ugovor o radu na neodređeno. Istraživanje smo proveli na poziv [Interaction Design Foundation](https://www.interaction-design.org/) Hrvatska, povodom sudjelovanja na panel raspravi tijekom IxDF meetupa, gdje smo prezentirali analizu dizajnerskih plaća u hrvatskom IT-u. Rezultat je najdetaljniji pregled do sada, temeljen na podacima iz posljednjih 18 mjeseci. Ako želiš znati gdje se nalaziš u odnosu na kolege i što se isplati pratiti u dizajnerskom svijetu, ovo je za tebe.  

1\. Najbrže rastuće dizajn pozicije

![TABU GRAF: Najbrže rastuće dizajn pozicije](https://cdn.prod.website-files.com/6596bfc5feee70a92dbebd66/686532f49fea473dce2e98e8_Group%207701.avif)

U posljednje tri godine, **UX research je doživio najveći relativni rast broja zaposlenih među dizajnerskim ulogama.** Iako su brojke još male (porast s 1 na 24 osobe), trend je jasan: istraživanje korisnika postaje ključan dio dizajnerskih timova. UX/UI i produkt dizajneri i dalje su najbrojniji, ali ovi podaci ukazuju da tvrtke sve više prepoznaju vrijednost dubinskog razumijevanja korisnika.  

2\. Najbolje plaćeni dizajneri

![TABU GRAF: Najbolje plaćeni dizajneri](https://cdn.prod.website-files.com/6596bfc5feee70a92dbebd66/6865330fd173dcfd718e064d_Group%207692.avif)

**Senior produkt dizajneri trenutno imaju najviše prosječne plaće među dizajnerskim ulogama.** Slijede UX/UI dizajneri, digitalni dizajneri i na kraju grafički dizajneri. Ovo su pozicije s najviše unosa, pa su i rezultati najpouzdaniji.  
  
Važno je napomenuti: visoka plaća često dolazi s višim odgovornostima i uključenošću u strateške odluke — što dodatno pokazuje zašto je produkt dizajn u porastu i koliko je bitan kod utjecaja na povjerenje korisnika ([više o ovoj temi možeš saznati u ovom blogu](https://www.andrewcoyle.com/blog/beauty-is-objective)).  

3\. Plaće dizajnera po senioritetu

![TABU GRAF: Plaće dizajnera po senioritetu](https://cdn.prod.website-files.com/6596bfc5feee70a92dbebd66/68653361e447172387474a1e_Group%207693.avif)

Kao što se i očekuje, s porastom iskustva raste i iznos na računu:  
\- **Junior**: €1,213  
\- **Mid-level**: €1,555  
\- **Senior**: €2,082  
  
Ako si trenutno mid-level i osjećaš da tvoja plaća stagnira, ovo je idealan trenutak da provjeriš kako kotiraš na tržištu i razmisliš o idućem koraku. Tabu ti može pomoći s podacima koji dolaze direktno od kolega iz industrije — samo trebaš [posjetiti svoj Tabu profil i ažurirati svoje podatke](https://rezultati.tabu.hr/) (ako već nisi).  

4\. Gender pay gap: razlika i dalje postoji

![TABU GRAF: Gender pay gap - dizajneri](https://cdn.prod.website-files.com/6596bfc5feee70a92dbebd66/6865336d5dbf365b3cb38b70_Group%207694.avif)

Na žalost, razlika u plaćama između muškaraca i žena u dizajnu i dalje je prisutna. Žene u prosjeku zarađuju oko 13% manje od muškaraca na istim pozicijama, a u gornjem percentilu ta razlika raste i do 20%. **Iako ih u postotku ima manje nego muškaraca u dizajnu, kao i u cijelom IT-u, to ne daje pravo ovim brojkama da toliko osciliraju — razlike uopće ne bi treble postojati, ili biti minimalne, i ne samo na štetu žena.  
  
**Ovi podaci nisu iznimka, već odraz sustavne neravnoteže koja postoji u mnogim industrijama. Prvi korak prema promjeni je — otvoreno razgovarati o ovome.  

![TABU GRAF: Gender pay gap - dizajneri](https://cdn.prod.website-files.com/6596bfc5feee70a92dbebd66/68272e385b1fe29d74033a11_DSC02652.avif)

*Analiza rezultata istraživanja benefita na Tabu rezultatima  
*

Kako možeš direktno utjecati na IT scenu u Hrvatskoj?

Ova analiza postoji zahvaljujući dizajnerima i developerima koji su unijeli ili ažurirali svoju plaću na Tabuu. Svaki novi unos i svako ažuriranje plaće čini cijelu sliku jasnijom i preciznijom.  
  
Zašto je Tabu bitan za tebe?  
\- **Zato što ti daje moć.** Kada znaš gdje se nalaziš u odnosu na ostatak industrije, lakše pregovaraš, donosiš karijerne odluke i biraš nove izazove.  
\- **Zato što pomažeš drugima.** Mlađi kolege, kolegice, oni koji ulaze u industriju ili kolege koji razmišljaju o promjeni tehnologije, napredovanja po senioritetima ili o traženju povišice — svi dobivaju kvalitetniju sliku tržišta.  
\- **Zato što potičeš promjenu.** Što je tržište transparentnije, to je teže održavati nepravedne razlike, bilo po spolu, godinama iskustva ili vrsti ugovora.  
  
Iza nas je još jedna analiza koja potvrđuje koliko je hrvatski IT istovremeno kompleksan i dinamičan. Promjene u plaćama, tehnologijama i pozicijama ne događaju se izolirano — odražavaju širu sliku tržišta koje sazrijeva, ali se i suočava s izazovima. Bilo da si dizajner ili developer, junior ili senior, jasno je da više nitko ne može donositi odluke napamet. **Transparentnost nije luksuz, već osnova za zdravo tržište rada.**  

![Žuti apostrof](https://cdn.prod.website-files.com/6596bfc5feee70a92dbebd66/65a50bdd5738566f15c276c8_%E2%80%9D%20(1).png)

Trenutno stanje plaća u IT sektoru je i dalje uzlazno: plaće rastu, iako je smanjen interval povišica u velikom broju firmi te je manja ponuda novih poslova u odnosu na prethodne godine. Ali čak i ta smanjena ponuda poslova je zapravo veća od broja IT-evaca. Problem je što mnoge pozicije ostaju nepopunjene jer se ne nude dovoljno konkurentni uvjeti – bilo da se radi o visini plaće i dostupnim benefitima (što je nešto s čime Tabu može pomoći), ili drugim razlozima, poput imidža firme ili lokacije za firme koje očekuju da se radi iz ureda. Naravno, i AI utječe na tržište, ali mislim da je zasad njegov efekt neujednačen – iako neke firme zbog njega izbjegavaju zapošljavanje juniora, drugima se ništa nije promijenilo; s time da treba imati na umu da ni prije AI vala puno firmi nije zapošljavalo juniore zbog drugih razloga.

**Vatroslav Mileusnić**, Tabu CEO & susonivač

![](https://cdn.prod.website-files.com/6596bfc5feee70a92dbebd66/6863d509dad61912d71013a5_1744266250715.avif)

*Tabu CEO & suosnivač Vatroslav Mileusnić na Interaction Design Foundation meetup-u u Zagrebu  
*

Zato nastavljamo graditi Tabu zajedno — kao mjesto koje ti daje informacije koje ti trebaju, i zajednicu koja otvoreno razgovara o temama o kojima je ponekad teško ili neugodno pričati. Glavna misija su nam ravnopravnost, bolji uvjeti rada i pošteniji pregovori. A prvi korak za sve koji nam žele pomoći je uvijek isti — ispuni anketu, saznaj gdje si, i pomozi drugima da znaju gdje su.  
  
**Tabu nije samo alat za usporedbu plaća, već zajednički pothvat svih nas koji radimo u hrvatskom IT-u.**  

Zato posjeti svoj Tabu profil, usporedi se s tržištem i budi dio promjene — [ažuriraj svoju plaću na Tabuu!](https://rezultati.tabu.hr/)

![Tabu.hr — vizual Tabu logotipa 3 puta](https://cdn.prod.website-files.com/6596bfc5feee70a92dbebd66/65b7c8dcbc950d76c7575e04_Tabu.hr%20vizual%2011.webp)

Kontaktiraj nas!

Imaš pitanja vezana za Tabu anketu, rezultate ili analize plaća? Javi nam se!

Hvala ti na ispunjavanju forme!