---
source: "https://hr.m.wikipedia.org/wiki/Predsjednik_Vlade_Republike_Hrvatske"
published: 2005-09-03
created: 2025-08-01
tags:
---
- [Stranica](https://hr.m.wikipedia.org/wiki/Predsjednik_Vlade_Republike_Hrvatske)
- [Razgovor](https://hr.m.wikipedia.org/wiki/Razgovor:Predsjednik_Vlade_Republike_Hrvatske)

| ![[~/×/d427a07cc6b881297640597c88600ad5_MD5.png]]   Ovaj članak dio je serije   **[Politika i državne institucije u Republici Hrvatskoj](https://hr.m.wikipedia.org/wiki/Politika_Hrvatske "Politika Hrvatske")** |
| --- |
| [Ustav Republike Hrvatske](https://hr.m.wikipedia.org/wiki/Ustav_Republike_Hrvatske "Ustav Republike Hrvatske") |
| [Zakonodavna vlast](https://hr.m.wikipedia.org/wiki/Zakonodavna_vlast "Zakonodavna vlast")    - [Hrvatski sabor](https://hr.m.wikipedia.org/wiki/Hrvatski_sabor "Hrvatski sabor") |
| - [Pučki pravobranitelj](https://hr.m.wikipedia.org/wiki/Pu%C4%8Dki_pravobranitelj_u_Hrvatskoj "Pučki pravobranitelj u Hrvatskoj") |
| [Izvršna vlast](https://hr.m.wikipedia.org/wiki/Izvr%C5%A1na_vlast "Izvršna vlast")    - [Predsjednik Republike](https://hr.m.wikipedia.org/wiki/Predsjednik_Republike_Hrvatske "Predsjednik Republike Hrvatske")   	- [Zoran Milanović](https://hr.m.wikipedia.org/wiki/Zoran_Milanovi%C4%87 "Zoran Milanović") - [Vlada Republike Hrvatske](https://hr.m.wikipedia.org/wiki/Vlada_Republike_Hrvatske "Vlada Republike Hrvatske")   	- Predsjednik Vlade   		- [Andrej Plenković](https://hr.m.wikipedia.org/wiki/Andrej_Plenkovi%C4%87 "Andrej Plenković") 	- [Državna uprava](https://hr.m.wikipedia.org/wiki/Dr%C5%BEavna_uprava_u_Hrvatskoj "Državna uprava u Hrvatskoj") |
| [Sudbena vlast](https://hr.m.wikipedia.org/wiki/Sudbena_vlast_u_Hrvatskoj "Sudbena vlast u Hrvatskoj")    - [Vrhovni sud Republike Hrvatske](https://hr.m.wikipedia.org/wiki/Vrhovni_sud_Republike_Hrvatske "Vrhovni sud Republike Hrvatske") - [Državno sudbeno vijeće](https://hr.m.wikipedia.org/wiki/Dr%C5%BEavno_sudbeno_vije%C4%87e_Republike_Hrvatske "Državno sudbeno vijeće Republike Hrvatske") - [Državno odvjetništvo](https://hr.m.wikipedia.org/wiki/Dr%C5%BEavno_odvjetni%C5%A1tvo_Republike_Hrvatske "Državno odvjetništvo Republike Hrvatske") |
| [Ustavni sud Republike Hrvatske](https://hr.m.wikipedia.org/wiki/Ustavni_sud_Republike_Hrvatske "Ustavni sud Republike Hrvatske") |
| [Hrvatska narodna banka](https://hr.m.wikipedia.org/wiki/Hrvatska_narodna_banka "Hrvatska narodna banka") |
| [Lokalna i područna (regionalna) samouprava](https://hr.m.wikipedia.org/wiki/Lokalna_i_podru%C4%8Dna_\(regionalna\)_samouprava_u_Hrvatskoj "Lokalna i područna (regionalna) samouprava u Hrvatskoj")    - [Županije](https://hr.m.wikipedia.org/wiki/Hrvatske_%C5%BEupanije "Hrvatske županije") - [Općine i gradovi](https://hr.m.wikipedia.org/wiki/Hrvatske_op%C4%87ine_i_gradovi "Hrvatske općine i gradovi") |
| [Političke stranke](https://hr.m.wikipedia.org/wiki/Popis_politi%C4%8Dkih_stranaka_u_Hrvatskoj "Popis političkih stranaka u Hrvatskoj") |
| [Izbori](https://hr.m.wikipedia.org/wiki/Izbori_u_Republici_Hrvatskoj "Izbori u Republici Hrvatskoj")    - [Parlamentarni izbori](https://hr.m.wikipedia.org/wiki/Parlamentarni_izbori_u_Hrvatskoj "Parlamentarni izbori u Hrvatskoj") - [Predsjednički izbori](https://hr.m.wikipedia.org/wiki/Predsjedni%C4%8Dki_izbori_u_Hrvatskoj "Predsjednički izbori u Hrvatskoj") - [Lokalni izbori](https://hr.m.wikipedia.org/wiki/Lokalni_i_podru%C4%8Dni_\(regionalni\)_izbori_u_Hrvatskoj "Lokalni i područni (regionalni) izbori u Hrvatskoj") - [Izbori za EP](https://hr.m.wikipedia.org/wiki/Izbori_za_Europski_parlament_u_Hrvatskoj "Izbori za Europski parlament u Hrvatskoj") |

**Predsjednik Vlade Republike Hrvatske** (kolokvijalno *[premijer](https://hr.m.wikipedia.org/wiki/Premijer "Premijer")*) nalazi se na čelu [hrvatske vlade](https://hr.m.wikipedia.org/wiki/Hrvatska_vlada "Hrvatska vlada"), koja provodi [izvršnu vlast](https://hr.m.wikipedia.org/wiki/Izvr%C5%A1na_vlast "Izvršna vlast") u [Republici Hrvatskoj](https://hr.m.wikipedia.org/wiki/Republika_Hrvatska "Republika Hrvatska"). Uz predsjednika Vlade, Vladu Republike Hrvatske čine potpredsjednici te [ministri](https://hr.m.wikipedia.org/wiki/Ministar "Ministar"). Trenutačni predsjednik [Vlade Republike Hrvatske](https://hr.m.wikipedia.org/wiki/Vlada_Republike_Hrvatske "Vlada Republike Hrvatske") je [Andrej Plenković](https://hr.m.wikipedia.org/wiki/Andrej_Plenkovi%C4%87 "Andrej Plenković"), koji tu dužnost obnaša treći put zaredom.

Nakon službenog proglašenja rezultata s izbora zastupnika u [Hrvatski sabor](https://hr.m.wikipedia.org/wiki/Hrvatski_sabor "Hrvatski sabor") (parlamentarni izbori), [Predsjednik Republike Hrvatske](https://hr.m.wikipedia.org/wiki/Predsjednik_Republike_Hrvatske "Predsjednik Republike Hrvatske") povjerava mandat za sastavljanje Vlade osobi koja, na temelju raspodjele zastupničkih mjesta u Hrvatskom saboru i obavljenih konzultacija, uživa povjerenje većine svih zastupnika. U praksi, to znači da Predsjednik Republike povjerava mandat predsjedniku [stranke](https://hr.m.wikipedia.org/wiki/Politi%C4%8Dke_stranke "Političke stranke"), odnosno čelniku [koalicije](https://hr.m.wikipedia.org/w/index.php?title=Koalicija&action=edit&redlink=1 "Koalicija (stranica ne postoji)"), koja je relativna pobjednica na parlamentarnim izborima (ona koja je osvojila najveći broj zastupničkih mjesta u Saboru).

Odmah po sastavljanju Vlade, a najkasnije u roku od 30 dana od prihvaćanja mandata, [mandatar](https://hr.m.wikipedia.org/w/index.php?title=Mandatar&action=edit&redlink=1 "Mandatar (stranica ne postoji)") je dužan program Vlade i Vladu predstaviti Hrvatskom saboru i zatražiti glasovanje o povjerenju.

Vlada stupa na dužnost kad joj povjerenje iskaže većina svih zastupnika u Hrvatskom saboru.

Predsjednik i članovi Vlade polažu svečanu prisegu pred Hrvatskim saborom.

Na temelju odluke Hrvatskog sabora o iskazivanju povjerenja Vladi Republike Hrvatske, rješenje o imenovanju predsjednika Vlade donosi [Predsjednik Republike Hrvatske](https://hr.m.wikipedia.org/wiki/Predsjednik_Republike_Hrvatske "Predsjednik Republike Hrvatske") uz supotpis predsjednika Hrvatskog sabora.

Ako mandatar ne sastavi Vladu u roku od 30 dana od dana prihvaćanja mandata, Predsjednik Republike mu može produžiti mandat za najviše još 30 dana.

Ako ni u tom roku mandatar ne uspije sastaviti Vladu ili ako predložena Vlada ne dobije povjerenje Hrvatskoga sabora, Predsjednik Republike povjerit će mandat za sastav Vlade drugoj osobi.

Ako Vlada ne bude ni tada sastavljena, Predsjednik Republike će imenovati privremenu nestranačku Vladu i istodobno raspisati prijevremene izbore za Hrvatski sabor.

![[~/×/ea9d377caf71d156227b7f020572ab43_MD5.png]]

Zastava predsjednika Vlade Republike Hrvatske za uporabu na moru

Predsjednik Vlade predstavlja Vladu, saziva sjednice i predsjedava im, upravlja radom Vlade i potpisuje akte koje ona donosi. Rješenje o imenovanju članova Vlade donosi predsjednik Vlade uz supotpis predsjednika Hrvatskoga sabora. Predsjednik Vlade može ovlastiti jednog od potpredsjednika da ga zamjenjuje. Predsjednik Vlade može dio svojih ovlasti i dužnosti prenijeti na jednog ili više potpredsjednika, odnosno na određene ministre i druge članove Vlade. Predsjednik Vlade odredit će jednog od potpredsjednika koji će ga zamjenjivati u slučaju njegove nenazočnosti ili spriječenosti.

Predsjednik Vlade može potpredsjednicima, [ministrima](https://hr.m.wikipedia.org/wiki/Ministar "Ministar"), drugim članovima Vlade, davati određene upute za rad, posebna zaduženja, odnosno zadaće i ovlastiti ih na provedbu i izvršavanje određenih projekata, sukladno programu Vlade, odnosno sukladno zaključcima i drugim aktima Hrvatskoga državnog sabora te preuzetim međunarodnim obvezama Republike Hrvatske.

Predsjednik i članovi Vlade zajednički su odgovorni za odluke koje donosi Vlada, a osobno su odgovorni za svoje područje rada.

Predsjednik Vlade daje prethodni [supotpis](https://hr.m.wikipedia.org/w/index.php?title=Supotpis&action=edit&redlink=1 "Supotpis (stranica ne postoji)") predsjedniku Republike kod odlučivanja o osnivanju [diplomatskih misija](https://hr.m.wikipedia.org/wiki/Diplomatska_misija "Diplomatska misija") i [konzularnih ureda](https://hr.m.wikipedia.org/w/index.php?title=Konzularni_ured&action=edit&redlink=1 "Konzularni ured (stranica ne postoji)") Republike Hrvatske u inozemstvu, kao i kod odluke o postavljanju [šefova diplomatskih misija](https://hr.m.wikipedia.org/wiki/%C5%A0ef_diplomatske_misije "Šef diplomatske misije"), kao i kod imenovanja [čelnika sigurnosnih službi](https://hr.m.wikipedia.org/wiki/Sigurnosno-obavje%C5%A1tajni_sustav_u_Hrvatskoj "Sigurnosno-obavještajni sustav u Hrvatskoj").

Kada predsjednik Hrvatskoga sabora kao privremeni predsjednik Republike donosi akt o proglašenju [zakona](https://hr.m.wikipedia.org/wiki/Zakon "Zakon"), akt supotpisuje predsjednik Vlade Republike Hrvatske.

Predsjednik Vlade prestaje to biti:

- smrću
- prihvaćenjem ostavke koju je podnio [Predsjedniku Republike](https://hr.m.wikipedia.org/wiki/Predsjednik_Republike_Hrvatske "Predsjednik Republike Hrvatske")
- izglasavanjem nepovjerenja u [Hrvatskom saboru](https://hr.m.wikipedia.org/wiki/Hrvatski_sabor "Hrvatski sabor")