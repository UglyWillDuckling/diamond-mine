---
source: "https://hr.m.wikipedia.org/w/index.php?title=Rila&wprov=rarw1"
published: 2010-11-26
created: 2025-07-31
tags:
---
- [Stranica](https://hr.m.wikipedia.org/wiki/Rila)
- [Razgovor](https://hr.m.wikipedia.org/wiki/Razgovor:Rila)

**Rila** ([bugarski](https://hr.m.wikipedia.org/wiki/Bugarski_jezik "Bugarski jezik"): Рила) najviša je planina na jugozapadu [Bugarske](https://hr.m.wikipedia.org/wiki/Bugarska "Bugarska"). Najviši vrh planine [Musala](https://hr.m.wikipedia.org/wiki/Musala_\(planinski_vrh\) "Musala (planinski vrh)") s visinom od 2925 m.

![[~/×/5a843d67b6dce86765ccd9246e385fd1_MD5.jpg]]

Rilska planina se nalazi oko 100 km udaljena od [Sofije](https://hr.m.wikipedia.org/wiki/Sofija "Sofija") u jugozapadnoj Bugarskoj. Najviši vrh planine je 2925 m visoka **Musala**, ostali veći vrhovi su: Dimitrov (2902 m), Malovica (2730 m), Rilec (2715 m) i Belmeken (2627 m). Planina Rila prostire se na površini od 2629 km², od toga se na površini od 81 000 [hektara](https://hr.m.wikipedia.org/wiki/Hektar "Hektar") prostire [Nacionalni park Rila](https://hr.m.wikipedia.org/w/index.php?title=Nacionalni_park_Rila&action=edit&redlink=1 "Nacionalni park Rila (stranica ne postoji)").

Rilska planina je [geološki](https://hr.m.wikipedia.org/wiki/Geologija "Geologija") sastavljena od [granitnih](https://hr.m.wikipedia.org/wiki/Granit "Granit") i [gnajsnih](https://hr.m.wikipedia.org/wiki/Gnajs "Gnajs") [metamorfnih stijena](https://hr.m.wikipedia.org/w/index.php?title=Metamorfne_stene&action=edit&redlink=1 "Metamorfne stene (stranica ne postoji)") i [paleozojskih](https://hr.m.wikipedia.org/wiki/Paleozoik "Paleozoik") škriljaca prije 250,000,000 godina. Njen alpski reljef formiran je za [pleistocenske](https://hr.m.wikipedia.org/wiki/Pleistocen "Pleistocen") [glacijacije](https://hr.m.wikipedia.org/wiki/Glacijacija "Glacijacija"), tako da Rila ima preko 150 [ledenjačkih jezera](https://hr.m.wikipedia.org/wiki/Glacijalno_jezero "Glacijalno jezero"). Ona leže na visini od 2100 do 2500 m, najviše jezero leži na 2709 m. ispod vrha Musala.

Padine Rile su izvor najvećih bugarskih rijeka: [Marice](https://hr.m.wikipedia.org/wiki/Marica_\(rijeka\) "Marica (rijeka)"), [Iskara](https://hr.m.wikipedia.org/w/index.php?title=Iskar&action=edit&redlink=1 "Iskar (stranica ne postoji)"), [Strume](https://hr.m.wikipedia.org/wiki/Struma "Struma"), [Meste](https://hr.m.wikipedia.org/wiki/Mesta "Mesta") i [Rilske reke](https://hr.m.wikipedia.org/w/index.php?title=Rilska_reka&action=edit&redlink=1 "Rilska reka (stranica ne postoji)"). Rilska planina ima bogat šumski pokrov, koji se prostire do nadmorske visine od 2100 m. Doline su plodne i obrađene poljoprivrednim usjevima. Planina je stanište brojnih divljih životinja; [medveda](https://hr.m.wikipedia.org/w/index.php?title=Medved&action=edit&redlink=1 "Medved (stranica ne postoji)"), [divljih svinja](https://hr.m.wikipedia.org/wiki/Divlja_svinja "Divlja svinja"), [risova](https://hr.m.wikipedia.org/wiki/Risovi "Risovi"), [koza](https://hr.m.wikipedia.org/wiki/Koze "Koze"), [vukova](https://hr.m.wikipedia.org/wiki/Vuk "Vuk"), [jelena](https://hr.m.wikipedia.org/wiki/Jeleni "Jeleni"), [sokola](https://hr.m.wikipedia.org/wiki/Sokol "Sokol") i [orlova](https://hr.m.wikipedia.org/wiki/Orao "Orao").

Planina je bogata mineralima i termalnim izvorima, vadi se [olovo](https://hr.m.wikipedia.org/wiki/Olovo_\(element\) "Olovo (element)") i [cink](https://hr.m.wikipedia.org/wiki/Cink "Cink"). Najtopliji termalni izvor od 102°C koristi se za termalno kupalište [Sapareva Banja](https://hr.m.wikipedia.org/w/index.php?title=Sapareva_Banja&action=edit&redlink=1 "Sapareva Banja (stranica ne postoji)") (blizu [Ćustendila](https://hr.m.wikipedia.org/wiki/%C4%86ustendil "Ćustendil")).

Na zapadnim obroncima planine nalazi se poznati [Rilski manastir](https://hr.m.wikipedia.org/wiki/Rilski_manastir "Rilski manastir") iz [10.stoljeća](https://hr.m.wikipedia.org/wiki/10._stolje%C4%87e "10. stoljeće"). Rila je popularno turističko odredište, na kojem se nalaze brojni planinarski domovi i [hoteli](https://hr.m.wikipedia.org/wiki/Hotel "Hotel"). Na južnim padinama planine nalaze se poznati bugarski skijaški centri [Bansko](https://hr.m.wikipedia.org/w/index.php?title=Bansko&action=edit&redlink=1 "Bansko (stranica ne postoji)") i [Razlog](https://hr.m.wikipedia.org/w/index.php?title=Razlog&action=edit&redlink=1 "Razlog (stranica ne postoji)").

- ![[~/×/cc266dbe29880646617878846471488e_MD5.jpg]]
	Pogled na vrh Goljam Mramorec (2602m) iz Rilskog manastira
	Pogled na vrh Goljam Mramorec (2602m) iz [Rilskog manastira](https://hr.m.wikipedia.org/wiki/Rilski_manastir "Rilski manastir")
- ![[~/×/835ca5f0574ac4554945f528862b871a_MD5.jpg]]
	Pogled na Rilsku planinu iz gradića Kostenec
	Pogled na Rilsku planinu iz gradića [Kostenec](https://hr.m.wikipedia.org/w/index.php?title=Kostenec&action=edit&redlink=1 "Kostenec (stranica ne postoji)")
- ![[~/×/cf97ac8b9441e9d3a0240ac34608bb53_MD5.jpg]]
	"Sedam rilskih jezera" na zapadu Rile
	"Sedam rilskih jezera" na zapadu Rile
- ![[~/×/60cd1a3b5693bb29e46bca28cf0a703d_MD5.jpg]]
	Izvor rijeke Marice
	Izvor rijeke [Marice](https://hr.m.wikipedia.org/wiki/Marica_\(rijeka\) "Marica (rijeka)")
- ![[~/×/e071412f2242f01b56cfe54cd98557cf_MD5.jpg]]
	Rilski manastir
	[Rilski manastir](https://hr.m.wikipedia.org/wiki/Rilski_manastir "Rilski manastir")
- ![[~/×/e6d2ac7684b90bd1a38a1d6c244b53b9_MD5.jpg]]
	Staza do Rilskog manastira
	Staza do Rilskog manastira
- ![[~/×/68b9b8f624ed3557d2c20a23afd1ed7e_MD5.jpg]]
	Planinari na usponu na najviši vrh Musala
	Planinari na usponu na najviši vrh [Musala](https://hr.m.wikipedia.org/wiki/Musala "Musala")
- ![[~/×/4f189406fa6e8ddf189e26a96bb5182a_MD5.jpg]]
	Vrh Malovica (2730 m)
	Vrh Malovica (2730 m)