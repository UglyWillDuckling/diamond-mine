---
source: "https://www.plantea.com.hr/topola/"
published: 2014-11-24
created: 2025-09-21
tags:
---
![[~/×/22a6474ced4550f61642b0af96a25a32_MD5.jpg]]

Autor slike: Plantea

## Karakteristike

Topola (*Populus*) je rod listopadnih stabala iz porodice vrba (*Salicaceae*). Stabla obično narastu visine 20-35 metara, krošnja im je rijetko piramidalna. Korijenje razvijaju vrlo energično, te blizu stabala nije preporučljivo dobro graditi. Kora je u mladosti glatka dok starenjem postaje sve više izbrazdana. Listovi su naizmjenični, jednostavni, na rubovima obično nazubljeni, nalaze se na dužoj peteljci. Cvjetovi su skupljeni u mace ili rese, stvaraju se na prošlogodišnjim grančicama iz bočnih pupoljaka. Cvatu u rano proljeće prije listanja i oprašuju se vjetrom. Plodovi su čahure koje pucaju na 2-4 dijela, sadrže više sjemenki koje su obavijene svilastim dlačicama.

Najznačajnije vrste

- [bijela topola](https://www.plantea.com.hr/bijela-topola/) (*Populus alba*)
- [crna topola](https://www.plantea.com.hr/crna-topola/)  (*Populus nigra*)
	- **jablan** (*Populus nigra* ‘Italica’) – oblik crne topole
- [jasika](https://www.plantea.com.hr/jasika/)  (*Populus tremula*)
- [siva topola](https://www.plantea.com.hr/siva-topola/) (*Populus × canescens*) – prirodni hibrid između bijele topole i jasike

## Stanište

Ovisno o vrsti, stabla su rasprostranjena u Europi, Aziji, u dijelovima Sjeverne Amerike i Afrike. Vole vlažno tlo te ih se može naći kako raste u većim skupinama uz rijeke, jezera i potoke. Razmnožavaju se sjemenom ili vegetativnim putem, reznicama uzetima u veljači i ožujku. Odrežu se izboji 20-25 cm kojima se odstrani vršak. Posade se u zemlju i redovito zalijevaju. Kada se pojave listovi znak je da su se reznice dobro ukorijenile. Biljke rastu brzo i snažno.

## Upotreba

Drvo je fleksibilno te je pogodno za raznoliku obradu. Koristi se za izradu namještaja, izrađuje se papir, kineski štapići, daske za skateboard. Koristi se za izradu slikarskih platna – Mona Lisa i druga djela rane renesanse slikana su na drvu topole. Na panjevima topola mogu se uzgajati gljive – [bukovače](https://www.plantea.com.hr/uzgoj-bukovaca/)  (*Pleurotus ostreatus*) i [shiitake](https://www.plantea.com.hr/shiitake/)  (*Lentinula edodes*).

## Galerija fotografija

- [![[~/×/4b7a0acde8e17f234f913ba187f4d054_MD5.jpg]]](https://www.plantea.com.hr/wp-content/uploads/2015/05/topola-19.jpg)
- [![[~/×/97a66886d5a4a5d2d5144674a02c9cce_MD5.jpg]]](https://www.plantea.com.hr/wp-content/uploads/2015/05/topola-18.jpg)
- [![[~/×/7b7d4862d1b0666dc8241b387e7360fd_MD5.jpg]]](https://www.plantea.com.hr/wp-content/uploads/2015/05/bijela-topola-12.jpg)
- [![[~/×/55060bbcbecf1ffb7019994eb5d650b0_MD5.jpg]]](https://www.plantea.com.hr/wp-content/uploads/2015/05/bijela-topola-11.jpg)
- [![[~/×/2090b9504c154b376b6f46f75c6ffeb5_MD5.jpg]]](https://www.plantea.com.hr/wp-content/uploads/2014/12/topola-11.jpg)
- [![[~/×/2abf26759d36d72ffa715dcb72370681_MD5.jpg]]](https://www.plantea.com.hr/wp-content/uploads/2014/10/bijela-topola.jpg)

## Priroda

Lokacije prirodnih, krajobraznih i ekoloških vrijednosti

- [Hrvatska](https://www.plantea.com.hr/priroda/kategorije/hrvatska/)
- [Središnja Hrvatska](https://www.plantea.com.hr/priroda/kategorije/hrvatska/sredisnja-hrvatska/)
- [Slavonija i Baranja](https://www.plantea.com.hr/priroda/kategorije/hrvatska/slavonija-i-baranja/)
- [Istra i Kvarner](https://www.plantea.com.hr/priroda/kategorije/hrvatska/istra-i-kvarner/)
- [Gorski kotar i Lika](https://www.plantea.com.hr/priroda/kategorije/hrvatska/gorski-kotar-i-lika/)
- [Dalmacija](https://www.plantea.com.hr/priroda/kategorije/hrvatska/dalmacija/)
- [Svijet](https://www.plantea.com.hr/priroda/kategorije/svijet/)

Tipovi lokacija

![](https://www.plantea.com.hr/topola/www.w3.org/2000/svg'%20viewBox='0%200%20306%20425'%3E%3C/svg%3E)

Pregled lokacija