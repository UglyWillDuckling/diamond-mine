---
source: "https://bonjour.ba/ideje-za-proslavu-rodendana-zabave"
author:
published:
created: 2025-02-22
tags:
---
1.8.2020.

Rođendan je uistinu vrijeme kada se osvrnemo unatrag, zahvalimo na svim lekcijama i uspomenama, ali i na prekrasnim ljudima koji su bili s nama na tom putu.

Tekst se nastavlja ispod oglasa

No, kada dođe na red organizacija proslave rođendana, budi se i lagana nesigurnost oko toga kako sve stići pripremiti, učiniti zabavnim, ali ne previše stresnim.

Tekst se nastavlja ispod oglasa

Odgovor se krije u idejama koje smo pripremili za vas u nastavku.  
Pronašli smo sjajne party prijedloge za sve ljubitelje filmova, sve vas introverte i sve vas partijanere, a nismo ni zaboravili ljubitelje sporta, kostimiranih zabava i društvenih igara.  
Kojih ideja za proslavu rođendana smo se dosjetili, otkrijte kroz prijedloge u nastavku.

**PALAČINKE S PRIJATELJICAMA**

Posjetite vaš omiljeni lokal, otkrijte [novu palačinkarnicu](https://bonjour.ba/palacinke-sarajevo-waffle-medina-dedajic-preporuka-gastro) u gradu ili počastite svoje društvo kod vas doma uz razne palačinke i zabavne priloge i nadjeve. Odličan recept donosimo [ovdje](https://bonjour.ba/recept-za-zdrave-i-ukusne-palacinke-od-namirnica-koje-se-kriju-i-u-vasem-hladnjaku). 

![](https://bonjour.ba/uploads/2/stories/2020/2020-03/rodendna/palacinke.jpg)

**NAPRAVITE PARTY UZ ČAJ I SLASTICE**

'Tea party' kako ga Britanci zovu, elegantan je način proslave vašeg rođendana koji će vas posebno zbližiti i za vrijeme kojeg ćete se družiti, smijati i pričati svoje zabavne priče, uz biskvite i slatke kolačiće. Ako se pitate gdje uživati u sjajnoj čajanki u gradu, klik [ovdje](https://bonjour.ba/sarajevo-caj-medina-dedajic-preporuke). 

**ORGANIZIRAJTE TEMATSKI PARTY**

Ako imate naviku organizirati party za svoj rođendan, neka ove godine bude tematski. Tema može biti što god je vama trenutno zanimljivo, od stila osamdesetih, preko jazz ere tridesetih pa sve do pop tema u kojima se možete inspirirati sadašnjim trendovima.

**REZERVIRAJTE SPA DAN**

Opuštanje i rođendan idu ruku pod ruku i upravo zato je spa dan sa vašim najdražim curama uz bazen ili homemade maske idealan način kako proslaviti vaš poseban dan.

**OTPUTUJTE NA VIKEND**

Ako je vaše društvo društvo putoholičara, tada je ovaj plan kao stvoren za proslavu vašeg rođendana. Isplanirajte svoj maleni getaway i uživajte u opuštenom rođendanskom putovanju. Par savjeta koje ćete htjeti imati na umu prije putovanja donosimo [ovdje](https://bonjour.ba/putovanja-pakiranje-savjeti-putoholicari-2020). 

![](https://bonjour.ba/uploads/2/stories/2020/2020-03/rodendna/putovanje-vikend.jpg)

**POSVETITE SE HOBIJU KOJI SVE VOLITE**

Ukoliko volite slikati, voziti bicikl, raditi stvari od gline ili vježbati, na vaš rođendan se možete sa posebnom pozornosti posvetiti tim hobijima. Pozovite cure na druženje i rezervirajte vrijeme za zajedničke aktivnosti koje vas vesele. Uz glazbu i omiljeno piće, naravno. Primjere različitih hobija kojima se možete baviti izdvajamo [ovdje](https://bonjour.ba/15-hobija-koji-ce-brzo-potaknuti-vasu-kreativnost). 

**IGRAJTE IGRE**

Ako ste ludi za društvenim igrama i vaše društvo koristi svaku priliku da izvuče neku igru na stol i zaigra Monopoly, šah, Scrabble i slične igre, tada je ovo idealna prilika za proslavu vašeg rođendana. Okupite se, iskušajte možda i neke nove društvene igre i družite se uz piće i hranu.

**PRAVITE KOKTELE ZAJEDNO**

I kokteli su najbolji prijatelji rođendanskog partya, zato je koktel party kod vas doma sjajna ideja za rođendansku proslavu koju ćete htjeti iskoristiti. Izdvojite recepte za koktele, pripremite sastojke i pripremite se na zabavnu rođendansku večer. Tražite recepte za koktele? [Ovdje](https://bonjour.ba/ova-tri-niskokaloricna-koktela-idealna-su-za-kucni-party-s-curama) izdvajamo čak tri koja ćete htjeti isprobati. 

**PRIREMITE VEČERU KOD VAS**

Ne znamo postoji li ljepši način da nekome pokažete koliko vam znači od činjenice da te osobe razveselite ukusnom večerom, pogotovo kada ste već prepoznati kao osoba kojoj kuhanje ide odlično. Pet koraka kako pripremiti ukusnu večeru kod vas doma donosimo [ovdje](https://bonjour.ba/trikovi-za-aranziranje-plate-sa-sirom-koja-ce-oduseviti-sve-vase-goste).

![](https://bonjour.ba/uploads/2/stories/2020/2020-03/rodendna/vecera.jpg)

**OTIĐITE NA PLAŽU**

Ovisno o godišnjem dobu i odlazak na plažu može biti relaksirajući način kako proslaviti svoj rođendan. Ponesite dekice i ručnike, kremu za sunčanje, karte i prijenosni zvučnik i imate recept za novu dragu rođendansku uspomenu. Birajte skrivene plaže koje će vam omogućiti privatnost.

**PLANINARITE**

Ako ste zaljubljeni u planinarenje i ono može biti odlična aktivnost koju ćete htjeti rezervirati za svoje društvo na vaš rođendan. Ukoliko niste iskusni planinari, možete birati neke početničke staze i uživati u pogledu kada se popnete na vrh. Ponesite piće, hranu i opet, glazbu te uživajte u druženju.

![](https://bonjour.ba/uploads/2/stories/2020/2020-03/rodendna/planinarenje.jpg)

**NAPRAVITE TURNEJU KROZ MUZEJE**

Ljubitelji umjetnosti se upravo smješe. Zašto ne biste svoje prijatelje odveli na jednu inspirativnu i posebnu turu te ih upoznali sa svim čarima umjetnosti koju toliko volite?

**ORGANIZIRAJTE KINO VEČER**

Filmoljupci, pozor! Idealna rođendanska večer također podrazumijeva gledanje novog omiljenog filma doma, uz kokice, sok i vaše najbliže.

**OTIĐITE NA KUGLANJE**

Još jedan način kako proslaviti vaš rođendan sigurno je kuglanje. Pored zabavne natjecateljske aktivnosti, ovo je prilika da kreirate prekrasne zajedničke uspomene.

![](https://bonjour.ba/uploads/2/stories/2020/2020-03/rodendna/kuglanje.jpg)