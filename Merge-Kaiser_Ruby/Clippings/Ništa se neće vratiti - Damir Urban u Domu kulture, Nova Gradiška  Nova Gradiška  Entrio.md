---
title: Ništa se neće vratiti - Damir Urban u Domu kulture, Nova Gradiška | Nova Gradiška | Entrio
source: https://www.entrio.hr/event/nista-se-nece-vratiti-damir-urban-u-domu-kulture-nova-gradiska-23275
author:
  - "[[Entrio - Ulaznice za najbolje događaje]]"
published: 
created: 2025-02-08
description: Kupi ulaznice - koncert Ništa se neće vratiti - Damir Urban u Domu kulture, Nova Gradiška, Nova Gradiška na Entrio.hr. Cijene ulaznica i popis izvođača. Bez čekanja i bez plaćanja dostave. Uskoro počinje posebna turneja 'Ništa se neće vratiti' – glazbene stanice i priče s Damirom Urbanom Damir Urban je poznat po tome da često eksperimentira i kombinira nešto novo, a sada predstavlja inovativan oblik umjetn…
tags:
  - event
---
Kupi karte odnosno ulaznice za Ništa se neće vratiti - Damir Urban u Domu kulture, Nova Gradiška, 21.02.2025. u Pučko otvoreno učilište Nova Gradiška, Nova Gradiška

## **Uskoro počinje posebna turneja "Ništa se neće vratiti" – glazbene stanice i priče s Damirom Urbanom**

**Damir Urban** je poznat po tome da često eksperimentira i kombinira nešto novo, a sada predstavlja **inovativan oblik umjetničkog nastupa koji spaja glazbu, priču i interakciju s publikom**. 

Kroz turneju u iduća dva mjeseca održat će seriju susreta u intimnoj atmosferi, na kojima se briše granica između umjetnika i publike. Turneja "**Ništa se neće vratiti**" vodi kroz glazbene stanice i priče, a publika će, kao ključan stvaralački element, sudjelovati u stvaranju novih skladbi i novog albuma. Ideja je da Urban, kao storyteller, vodi kroz introspektivna razmišljanja o prolaznosti, sjećanjima i umjetnosti. 

**Zamislite stolicu, gitaru i Urbana, oči u oči s vama, u prostorima gdje se svaki šapat čuje**. Dodajte gudače za atmosferu **i postajete dio jedinstvenog trenutka**. Svaka izvedba je neponovljiva, a svaka nova pjesma – **stvaranje kojem možete pridonijeti**.

"*Nakon puno koncerata i iskustava sviranja u donekle previdivim i poznatim okolnostima, poželio sam opet neko, meni još, neistraženo i novo iskustvo. Nadam se intimnoj atmosferi u kojoj ćemo, poput prijatelja, izmijeniti pokoju misao, pitanje, pokušati pronaći možda i neki odgovor, ali prije svega kroz glazbu proputovati kroz neke stanice prošlosti, ali i budućnosti. Volio bih vam odsvirati neke nove pjesme u nastajanju, za koje se nadam da ćete mi i pomoći da ih zajedničkim snagama možda i dovršimo.*

*Znam da zvuči suludo, jer je ujedno i zastrašujuće, ali veselim se novoj formi, u kojoj sam sam, bez benda, ogoljen, ali siguran da s mojom publikom, to mogu.*", **objasnio je Urban zašto se odlučio na ovu turneju**.

Nema velikih pozornica, nema specijalnih efekata, nema puno buke i kamera – **samo vi, Urban, i trenutak koji dijelite i zauvijek nosite sa sobom**. Urbanovo putovanje kroz glazbene stanice, presjek prošlih trenutaka, sjećanja, promišljanja, prilika za kreiranje novog, za susret, razgovor, bliskost i trenutak.  
 

**Turneja počinje 20.2., a evo kada Urban dolazi u vaš grad:**

**20.02. - [BJELOVAR, Kulturni i multimedijski centar](https://www.entrio.hr/event/nista-se-nece-vratiti-damir-urban-u-kulturnom-i-multimedijskom-centru-23274)**  
**21.02. - [NOVA GRADIŠKA, Dom kulture](https://www.entrio.hr/event/nista-se-nece-vratiti-damir-urban-u-domu-kulture-nova-gradiska-23275)**  
**22.02. - [OSIJEK, Kulturni centar](https://www.entrio.hr/event/nista-se-nece-vratiti-damir-urban-u-kulturnom-centru-osijek-23276)**  
**25.02. - [ZADAR, Hrvatsko narodno kazalište](https://www.entrio.hr/event/nista-se-nece-vratiti-damir-urban-u-hnk-zadar-23277)**   
**27.02. - [PAZIN, Centar za kulturu i obrazovanje](https://www.entrio.hr/event/nista-se-nece-vratiti-damir-urban-u-centru-za-kulturu-pazin-23278)**  
**04.03. - [ČAKOVEC, Centar za kulturu](https://www.entrio.hr/event/nista-se-nece-vratiti-damir-urban-u-czk-cakovec-23281)**  
**14.03. - [KOPRIVNICA, Pučko otvoreno učilište (Dvorana Domoljub)](https://www.entrio.hr/event/nista-se-nece-vratiti-damir-urban-u-dvorani-domoljub-23282)**  
**15.03. - [ŽUPANJA, Kulturni centar Ivan Herman](https://www.entrio.hr/event/nista-se-nece-vratiti-damir-urban-u-kc-ivan-herman-zupanja-23283)**

Ulaznice možete nabaviti putem sustava **Entrio.hr** od srijede, 5. veljače od 17:00 sati. U planu je još gradova i dvorana koji za sada nisu najavljeni, stoga **ne propustite priliku biti dio ovog jedinstvenog iskustva – jer Ništa se neće vratiti**. Sve nove informacije pratite na [Urbanovim društvenim mrežama](https://www.facebook.com/profile.php?id=100044425509617).