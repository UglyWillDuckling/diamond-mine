---
title: "Vrli novi svijet – Wikipedija"
source: "https://hr.m.wikipedia.org/wiki/Vrli_novi_svijet"
author:
  - "[[Doprinositelji projektima Wikimedije]]"
published: 2006-06-08
created: 2024-11-21
description:
tags:
  - "clippings"
---
***Vrli novi svijet***, katkad preveden kao ***Divni novi svijet*** ([eng](https://hr.m.wikipedia.org/wiki/Engleski_jezik "Engleski jezik"). *Brave New World*), [znanstvenofantastični](https://hr.m.wikipedia.org/wiki/Znanstvena_fantastika "Znanstvena fantastika") je roman [Aldousa Huxleya](https://hr.m.wikipedia.org/wiki/Aldous_Huxley "Aldous Huxley") iz [1932.](https://hr.m.wikipedia.org/wiki/1932. "1932.") godine.

![[~/×/923bf6705535a4cb619d3c8efba0aceb_MD5.jpg]]

Korica knjige »Vrli novi svijet«

Ovaj [roman](https://hr.m.wikipedia.org/wiki/Roman "Roman") najpoznatije je djelo Aldousa Huxleya. Radnjom smještena u [London](https://hr.m.wikipedia.org/wiki/London "London") 26-og stoljeća, ova [antiutopija](https://hr.m.wikipedia.org/wiki/Distopija "Distopija") predviđa oblikovanje društva [eugenikom](https://hr.m.wikipedia.org/wiki/Eugenika "Eugenika") i učenjem u nesvjesnom stanju. Oblikovani svijet bi se mogao smatrati i [utopijom](https://hr.m.wikipedia.org/wiki/Utopija "Utopija") – ljudi su sretni, zdravi i tehnološki napredni. Društvo je [hedonističko](https://hr.m.wikipedia.org/wiki/Hedonizam "Hedonizam") te teži postizanju sreće putem promiskuitetnog [seksa](https://hr.m.wikipedia.org/wiki/Sno%C5%A1aj "Snošaj") i [droge](https://hr.m.wikipedia.org/wiki/Psihoaktivne_droge "Psihoaktivne droge") [Some](https://hr.m.wikipedia.org/w/index.php?title=Soma&action=edit&redlink=1 "Soma (stranica ne postoji)"), a ostvarivanje sreće je potpomognuto eliminiranjem čestih izvora ljudskog nezadovoljstva – obitelji, [umjetnosti](https://hr.m.wikipedia.org/wiki/Umjetnost "Umjetnost"), [književnosti](https://hr.m.wikipedia.org/wiki/Knji%C5%BEevnost "Književnost"), [religije](https://hr.m.wikipedia.org/wiki/Religija "Religija") i [filozofije](https://hr.m.wikipedia.org/wiki/Filozofija "Filozofija"). Glavni lik djela je John the Savage, pojedinac rođen u primitivnom rezervatu Svjetske države, koji se spletom okolnosti sreće s modernom [civilizacijom](https://hr.m.wikipedia.org/wiki/Civilizacija "Civilizacija").

Tema i pitanja kojima se »Vrli novi svijet« bavi su potaknuta događajima ranog [dvadesetog stoljeća](https://hr.m.wikipedia.org/wiki/20._stolje%C4%87e "20. stoljeće"). [Masovna proizvodnja](https://hr.m.wikipedia.org/wiki/Masovna_proizvodnja "Masovna proizvodnja") učinila je [automobile](https://hr.m.wikipedia.org/wiki/Automobil "Automobil"), [telefone](https://hr.m.wikipedia.org/wiki/Telefon "Telefon") i radio-uređaje relativno jeftinima i široko dostupnima te je time znatno promijenila svijet i živote ljudi. S druge strane, [Oktobarska revolucija](https://hr.m.wikipedia.org/wiki/Oktobarska_revolucija "Oktobarska revolucija") u [Rusiji](https://hr.m.wikipedia.org/wiki/Rusija "Rusija") i uspon [fašizma](https://hr.m.wikipedia.org/wiki/Fa%C5%A1izam "Fašizam") u [Italiji](https://hr.m.wikipedia.org/wiki/Italija "Italija") su u fokus doveli [totalitarne](https://hr.m.wikipedia.org/wiki/Totalitarizam "Totalitarizam") vlade. Huxley je putem Vrlog novog svijeta uspješno izrazio svoja mišljenja i brige o putu kojim se kretao svijet njegovog doba.

Sličnom tematikom se bave i romani »[Mi](https://hr.m.wikipedia.org/wiki/Mi_\(roman\) "Mi (roman)")« [Jevgenija Zamjatina](https://hr.m.wikipedia.org/wiki/Jevgenij_Zamjatin "Jevgenij Zamjatin") i »[1984](https://hr.m.wikipedia.org/wiki/1984._\(roman\) "1984. (roman)")« [Georga Orwella](https://hr.m.wikipedia.org/wiki/George_Orwell "George Orwell").