---
title: "Paul Gauguin – Wikipedija"
source: "https://hr.m.wikipedia.org/wiki/Paul_Gauguin"
author:
  - "[[Doprinositelji projektima Wikimedije]]"
published: 2005-12-03
created: 2024-12-31
description:
tags:
  - "clippings"
---
**Eugène Henri Paul Gauguin** ([Pariz](https://hr.m.wikipedia.org/wiki/Pariz "Pariz"), [7\. lipnja](https://hr.m.wikipedia.org/wiki/7._lipnja "7. lipnja") [1848.](https://hr.m.wikipedia.org/wiki/1848. "1848.") – [Atuana](https://hr.m.wikipedia.org/w/index.php?title=Atuana&action=edit&redlink=1 "Atuana (stranica ne postoji)"), [Hiva Oa](https://hr.m.wikipedia.org/w/index.php?title=Hiva_Oa&action=edit&redlink=1 "Hiva Oa (stranica ne postoji)"), [Markižansko otočje](https://hr.m.wikipedia.org/wiki/Marki%C5%BEansko_oto%C4%8Dje "Markižansko otočje"), [8\. svibnja](https://hr.m.wikipedia.org/wiki/8._svibnja "8. svibnja") [1903.](https://hr.m.wikipedia.org/wiki/1903. "1903.")),[^lzmk2-1] [francuski](https://hr.m.wikipedia.org/wiki/Francuski "Francuski") [slikar](https://hr.m.wikipedia.org/wiki/Slikar "Slikar") i [grafičar](https://hr.m.wikipedia.org/wiki/Grafi%C4%8Dar "Grafičar") [postimpresionizma](https://hr.m.wikipedia.org/wiki/Postimpresionizam "Postimpresionizam") i preteča [simbolizma](https://hr.m.wikipedia.org/wiki/Simbolizam "Simbolizam") koji je on zvao "[sintetizam](https://hr.m.wikipedia.org/wiki/Sintetizam "Sintetizam")".

<table><tbody><tr><td colspan="2"><b>Eugène Henri Paul Gauguin</b></td></tr><tr><th colspan="2"><a href="https://hr.m.wikipedia.org/wiki/Postimpresionizam">postimpresionizam</a><br><a href="https://hr.m.wikipedia.org/wiki/Anarhoprimitivizam">anarhoprimitivizam</a><br><a href="https://hr.m.wikipedia.org/wiki/Simbolizam">simbolizam</a></th></tr><tr><td colspan="2"><span><a href="https://hr.m.wikipedia.org/wiki/Datoteka:Paul_Gauguin_1891.png"><img src="https://upload.wikimedia.org/wikipedia/commons/thumb/5/53/Paul_Gauguin_1891.png/200px-Paul_Gauguin_1891.png" width="200" height="255"></a></span><br><small></small></td></tr><tr><td colspan="2"></td></tr><tr><th>Rođenje</th><td><a href="https://hr.m.wikipedia.org/wiki/7._lipnja">7. lipnja</a> <a href="https://hr.m.wikipedia.org/wiki/1848.">1848.</a><br><small><a href="https://hr.m.wikipedia.org/wiki/Pariz">Pariz</a>, <a href="https://hr.m.wikipedia.org/wiki/Francuska">Francuska</a></small></td></tr><tr><th>Smrt</th><td><a href="https://hr.m.wikipedia.org/wiki/8._svibnja">8. svibnja</a> <a href="https://hr.m.wikipedia.org/wiki/1903.">1903.</a><br><small><a href="https://hr.m.wikipedia.org/w/index.php?title=Atuona&amp;action=edit&amp;redlink=1">Atuona</a>, <a href="https://hr.m.wikipedia.org/wiki/Marki%C5%BEansko_oto%C4%8Dje">Markižansko otočje</a></small></td></tr><tr><th>Vrsta umjetnosti</th><td><a href="https://hr.m.wikipedia.org/wiki/Slikarstvo">slikarstvo</a>, <a href="https://hr.m.wikipedia.org/wiki/Grafika">grafika</a></td></tr><tr><th>Utjecao</th><td><a href="https://hr.m.wikipedia.org/wiki/Fovizam">foviste</a>, <a href="https://hr.m.wikipedia.org/wiki/Ekspresionizam">ekspresioniste</a></td></tr><tr><th>Poznata djela</th><td><i><a href="https://hr.m.wikipedia.org/wiki/%C5%BDuti_Krist">Žuti Krist</a></i><br><i><a href="https://hr.m.wikipedia.org/w/index.php?title=Dvije_%C5%BEene_na_pla%C5%BEi&amp;action=edit&amp;redlink=1">Dvije žene na plaži</a></i><br><i><a href="https://hr.m.wikipedia.org/wiki/Odakle_dolazimo%3F_%C5%A0to_smo_mi%3F_Kamo_idemo%3F">Odakle dolazimo? Što smo mi? Kamo idemo?</a></i></td></tr><tr><th>Potpis</th><td><span><a href="https://hr.m.wikipedia.org/wiki/Datoteka:Paul_Gauguin_signature.png"><img src="https://upload.wikimedia.org/wikipedia/commons/thumb/d/de/Paul_Gauguin_signature.png/128px-Paul_Gauguin_signature.png" width="128" height="33"></a></span></td></tr><tr><th colspan="2"><a href="https://hr.m.wikipedia.org/wiki/Portal:%C5%BDivotopis">Portal o životopisima</a></th></tr></tbody></table>

Bio je bankovni činovnik i slikar amater, a nakon poznanstva s [C. Pissarroom](https://hr.m.wikipedia.org/wiki/Camille_Pissarro "Camille Pissarro") napustio je posao i posvetio se umjetnosti. U početnoj fazi je pod utjecajem [impresionista](https://hr.m.wikipedia.org/wiki/Impresionizam "Impresionizam"), a poslije se priklanja [postimpresionizmu](https://hr.m.wikipedia.org/wiki/Postimpresionizam "Postimpresionizam"). Sa skupinom istomišljenika odlazi 1886. godine u Pont Aveu i slika [bretonske](https://hr.m.wikipedia.org/wiki/Bretanja "Bretanja") [krajobraze](https://hr.m.wikipedia.org/wiki/Krajobraz "Krajobraz") i folklor, a na poziv [van Gogha](https://hr.m.wikipedia.org/wiki/Vincent_van_Gogh "Vincent van Gogh") odlazi 1888. u [Provansu](https://hr.m.wikipedia.org/wiki/Provansa "Provansa"), ali u njihovim odnosima ubrzo dolazi do napetosti i raskida.

Na [Tahiti](https://hr.m.wikipedia.org/wiki/Tahiti "Tahiti") odlazi prvi put 1891., a 1895. definitivno odlazi u [Francusku Polineziju](https://hr.m.wikipedia.org/wiki/Francuska_Polinezija "Francuska Polinezija"), na Markižansko otočje, gdje je u primitivnom i egzotičnom kraju otkrio iskonske životne vrijednosti.[^lzmk2-1] Njegove polinezijske teme svode se na prikazivanje animalne ljepote ženskog tijela u šaroliko ornamentiranim tkanjima u gustom zelenilu tropske vegetacije. Svoje doživljaje i ispovijesti objavio je u knjigama ***"Noa Noa"*** i ***"Prije i poslije"***. Utjecao je na razvoj [ekspresionizma](https://hr.m.wikipedia.org/wiki/Ekspresionizam "Ekspresionizam") i formiranje [fovizma](https://hr.m.wikipedia.org/wiki/Fovizam "Fovizam"). Umro je u patnjama i gorčini daleko od rodnoga kraja.

![](https://upload.wikimedia.org/wikipedia/commons/thumb/5/5e/Paul_Gauguin_137.jpg/250px-Paul_Gauguin_137.jpg)

Paul Gauguin, *Vizija poslije mise*, 1888., ulje na platnu, [Edinburgh](https://hr.m.wikipedia.org/wiki/Edinburgh "Edinburgh").

Legenda o Van Goghu je komplementarna onoj o njegovom prijatelju Paulu Gauiguinu. **Paul Gaugin** (1848. – 1903.) je bio trgovac dionicama koji je napustio sve u 35 godini kako bi se posvetio slikanju. Odbacio je ugledno otmjeno društvo za posljednju iskonsku, nedirnutu civilizaciju primitivnih

naroda južnih mora. Gauguinova umjetnost nema ništa od Van Goghovog nasilnog izričaja, on slika jedan idealiziran, nestvaran i poetski svijet koji nazivamo "[simbolizam](https://hr.m.wikipedia.org/wiki/Simbolizam "Simbolizam")".

![](https://upload.wikimedia.org/wikipedia/commons/thumb/9/9f/Paul_Gauguin_091.jpg/250px-Paul_Gauguin_091.jpg)

Paul Gauguin, *Nevermore (Nikad više)*, 1897., ulje na platnu, 50 × 116 cm, [London](https://hr.m.wikipedia.org/wiki/London "London").

Npr. njegova slika *Vizija poslije mise* (1888) predstavlja seoske žene na istoj plohi s vizijom anđela koji se bori s Jakovom, sve pojednostavljeno i plošno. Želio je uhvatiti jednostavnu, direktnu vjeru tih jednostavnih ljudi, dok su mu boje jake i nestvarne te simboliziraju viziju. Njegove žene s [Tahitija](https://hr.m.wikipedia.org/wiki/Tahiti "Tahiti") su enigmatske figure, plošno prikazane i definirane tamnim obrisima. Gauguin je volio nataknuti kako njegove slike nose duboke istine o životu, obično im davajući uzbudljive nazive.

*Nikad više* je djelomice književni refren koji krešti [gavran](https://hr.m.wikipedia.org/wiki/Gavran "Gavran") u [pjesmi](https://hr.m.wikipedia.org/wiki/Gavran_\(poema\) "Gavran (poema)") [Edgara Allana Poea](https://hr.m.wikipedia.org/wiki/Edgar_Allan_Poe "Edgar Allan Poe") ističući krajnju odvojenost od mrtve ljubavi. Gauguin je čak stavio vranu u sliku. On je bio i dekorativniji umjetnik od svojih prethodnika. Znao je ispuniti plohe raznim biljkama tvoreći uzorke linija tvoreći prijelaze od ženskog tijela do okoline. Na slici *Nikad više* sve je ovo čarobno uklopljeno. Dekoracije samo ističu našu nelagodnu svjesnost djevojkine bolesti, a bliski zidovi i likovi koji su se spojili s pozadinom stvaraju tešku atmosferu tihih tajni.

Gauguin je vjerovao da obnova zapadnoeuropske umjentosti mora poći izvan njene tradicije i njenog kruga. To vjerovanje se temeljilo na [romantičarskoj](https://hr.m.wikipedia.org/wiki/Romantizam "Romantizam") tradiciji i idejama [prosvjetiteljstva](https://hr.m.wikipedia.org/wiki/Prosvjetiteljstvo "Prosvjetiteljstvo") koje su tada postojale već stotinu godina, ali nijedan umjetnik nije primijenio tu doktrinu „primitivizma“ u tolikoj mjeri kao Gauguin na slici *[Odakle dolazimo? Što smo? Kamo idemo?](https://hr.m.wikipedia.org/wiki/Odakle_dolazimo%3F_%C5%A0to_smo%3F_Kamo_idemo%3F "Odakle dolazimo? Što smo? Kamo idemo?")* (1897.), koju je smatrao svojim najvažnijim djelom.

*[La Orana Maria](https://hr.m.wikipedia.org/wiki/La_Orana_Maria "La Orana Maria")* (hrv. *Zdravo Marijo*) je ulje na platnu, koje je naslikao Paul Gauguin 1891. godine.

- [![Van Gogh slika suncokrete, 1888., ulje na platnu, 73 × 91 cm, Van Goghov muzej, Amsterdam](https://upload.wikimedia.org/wikipedia/commons/thumb/7/71/Paul_Gauguin_104.jpg/120px-Paul_Gauguin_104.jpg)](https://hr.m.wikipedia.org/wiki/Datoteka:Paul_Gauguin_104.jpg "Van Gogh slika suncokrete, 1888., ulje na platnu, 73 × 91 cm, Van Goghov muzej, Amsterdam")

*[Van Gogh](https://hr.m.wikipedia.org/wiki/Van_Gogh "Van Gogh") slika suncokrete*, 1888., ulje na platnu, 73 × 91 cm, Van Goghov muzej, [Amsterdam](https://hr.m.wikipedia.org/wiki/Amsterdam "Amsterdam")
- [![Autoportret, 1888., ulje na platnu, 45 × 55 cm, Van Goghov muzej, Amsterdam](https://upload.wikimedia.org/wikipedia/commons/thumb/c/cb/Paul_Gauguin_112.jpg/120px-Paul_Gauguin_112.jpg)](https://hr.m.wikipedia.org/wiki/Datoteka:Paul_Gauguin_112.jpg "Autoportret, 1888., ulje na platnu, 45 × 55 cm, Van Goghov muzej, Amsterdam")

*[Autoportret](https://hr.m.wikipedia.org/wiki/Autoportret "Autoportret")*, 1888., ulje na platnu, 45 × 55 cm, Van Goghov muzej, [Amsterdam](https://hr.m.wikipedia.org/wiki/Amsterdam "Amsterdam")
- [![Žuti Krist, 1889., ulje na platnu, 92.1 × 73 cm, Buffalo, New York](https://upload.wikimedia.org/wikipedia/commons/thumb/3/35/Gauguin_Il_Cristo_giallo.jpg/94px-Gauguin_Il_Cristo_giallo.jpg)](https://hr.m.wikipedia.org/wiki/Datoteka:Gauguin_Il_Cristo_giallo.jpg "Žuti Krist, 1889., ulje na platnu, 92.1 × 73 cm, Buffalo, New York")

*[Žuti Krist](https://hr.m.wikipedia.org/wiki/%C5%BDuti_Krist "Žuti Krist")*, 1889., ulje na platnu, 92.1 × 73 cm, [Buffalo](https://hr.m.wikipedia.org/w/index.php?title=Buffalo,_New_York&action=edit&redlink=1 "Buffalo, New York (stranica ne postoji)"), [New York](https://hr.m.wikipedia.org/wiki/New_York "New York")
- [![Arearea, 1892., 75 × 94 cm, D'Orsay, Pariz](https://upload.wikimedia.org/wikipedia/commons/thumb/d/dc/Arearea%2C_by_Paul_Gauguin.jpg/120px-Arearea%2C_by_Paul_Gauguin.jpg)](https://hr.m.wikipedia.org/wiki/Datoteka:Arearea,_by_Paul_Gauguin.jpg "Arearea, 1892., 75 × 94 cm, D'Orsay, Pariz")

*Arearea*, 1892., 75 × 94 cm, [D'Orsay](https://hr.m.wikipedia.org/wiki/D%27Orsay "D'Orsay"), [Pariz](https://hr.m.wikipedia.org/wiki/Pariz "Pariz")
- [![Autoportret, 1893., ulje na pletnu, 45 x 38 cm, d'Orsay, Pariz](https://upload.wikimedia.org/wikipedia/commons/thumb/4/4f/Paul_Gauguin_111.jpg/97px-Paul_Gauguin_111.jpg)](https://hr.m.wikipedia.org/wiki/Datoteka:Paul_Gauguin_111.jpg "Autoportret, 1893., ulje na pletnu, 45 x 38 cm, d'Orsay, Pariz")

*Autoportret*, 1893., ulje na pletnu, 45 x 38 cm, d'Orsay, Pariz
- [![Božji dan, 1894., ulje na platnu, 66 × 87 cm, Umjetnički institut Chicago](https://upload.wikimedia.org/wikipedia/commons/thumb/4/44/Paul_Gauguin_113.jpg/120px-Paul_Gauguin_113.jpg)](https://hr.m.wikipedia.org/wiki/Datoteka:Paul_Gauguin_113.jpg "Božji dan, 1894., ulje na platnu, 66 × 87 cm, Umjetnički institut Chicago")

*Božji dan*, 1894., ulje na platnu, 66 × 87 cm, Umjetnički institut [Chicago](https://hr.m.wikipedia.org/wiki/Chicago "Chicago")
- [![Odakle dolazimo? Tko smo? Kamo idemo?, 1898., ulje na platnu, 139.1 × 374.6 cm, Boston, Massachusetts](https://upload.wikimedia.org/wikipedia/commons/thumb/a/a0/Gauguin_Da_dove_veniamo.jpg/120px-Gauguin_Da_dove_veniamo.jpg)](https://hr.m.wikipedia.org/wiki/Datoteka:Gauguin_Da_dove_veniamo.jpg "Odakle dolazimo? Tko smo? Kamo idemo?, 1898., ulje na platnu, 139.1 × 374.6 cm, Boston, Massachusetts")

*[Odakle dolazimo? Tko smo? Kamo idemo?](https://hr.m.wikipedia.org/wiki/Odakle_dolazimo%3F_Tko_smo%3F_Kamo_idemo%3F "Odakle dolazimo? Tko smo? Kamo idemo?")*, 1898., ulje na platnu, 139.1 × 374.6 cm, [Boston](https://hr.m.wikipedia.org/wiki/Boston "Boston"), [Massachusetts](https://hr.m.wikipedia.org/wiki/Massachusetts "Massachusetts")
- [![Egzotične priče, 1902., ulje na pletnu, 130 x 92 cm, Essen](https://upload.wikimedia.org/wikipedia/commons/thumb/7/7f/Paul_Gauguin_-_Contes_barbares_%281902%29.jpg/81px-Paul_Gauguin_-_Contes_barbares_%281902%29.jpg)](https://hr.m.wikipedia.org/wiki/Datoteka:Paul_Gauguin_-_Contes_barbares_\(1902\).jpg "Egzotične priče, 1902., ulje na pletnu, 130 x 92 cm, Essen")

*Egzotične priče*, 1902., ulje na pletnu, 130 x 92 cm, [Essen](https://hr.m.wikipedia.org/wiki/Essen "Essen")