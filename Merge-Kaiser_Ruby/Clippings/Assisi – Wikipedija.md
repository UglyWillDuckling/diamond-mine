---
source: "https://hr.m.wikipedia.org/wiki/Assisi"
published: 2009-09-14
created: 2025-06-13
tags:
---
- [Stranica](https://hr.m.wikipedia.org/wiki/Assisi)
- [Razgovor](https://hr.m.wikipedia.org/w/index.php?title=Razgovor:Assisi&action=edit&redlink=1)

<table><tbody><tr><th colspan="2" align="center">Assisi<br><i>Comune di Assisi</i></th></tr><tr><td align="center" width="50%"><img src="https://upload.wikimedia.org/wikipedia/commons/thumb/8/8c/Flag_of_Assisi.svg/120px-Flag_of_Assisi.svg.png" width="100" height="67"></td><td><img src="https://upload.wikimedia.org/wikipedia/commons/thumb/3/34/Map_of_comune_of_Assisi_%28province_of_Perugia%2C_region_Umbria%2C_Italy%29.svg/250px-Map_of_comune_of_Assisi_%28province_of_Perugia%2C_region_Umbria%2C_Italy%29.svg.png" width="150" height="155"></td></tr><tr><td><b><a href="https://hr.m.wikipedia.org/wiki/Talijanske_regije">Regija</a>:</b></td><td><a href="https://hr.m.wikipedia.org/wiki/Umbrija">Umbrija</a></td></tr><tr><td><b><a href="https://hr.m.wikipedia.org/wiki/Pokrajine_Italije">Pokrajina</a>:</b></td><td><a href="https://hr.m.wikipedia.org/wiki/Perugia_(pokrajina)">Perugia</a> (PE)</td></tr><tr><td><b><a href="https://hr.m.wikipedia.org/wiki/Zemljopisne_koordinate">Koordinate</a>:</b></td><td><span><span><a href="https://geohack.toolforge.org/geohack.php?pagename=Assisi&amp;params=43_04_N_12_37_E_region:E_type:city(28.143)_region:IT-PE"><span><span><span>43°04′N</span> <span>12°37′E</span></span></span> <span>/ </span><span><span>43.067°N 12.617°E</span></span></a></span></span></td></tr><tr><td><b>Visina:</b></td><td>424 <a href="https://hr.m.wikipedia.org/wiki/M">m</a></td></tr><tr><td><b><a href="https://hr.m.wikipedia.org/wiki/Povr%C5%A1ina">Površina</a>:</b></td><td>186,84 km <sup>2</sup></td></tr><tr><td><b><a href="https://hr.m.wikipedia.org/wiki/Stanovni%C5%A1tvo">Stanovništvo</a>:</b></td><td>28,143 <small><i>(31. prosinca 2010.)</i></small></td></tr><tr><td><b><a href="https://hr.m.wikipedia.org/wiki/Gusto%C4%87a_stanovni%C5%A1tva">Gustoća stanovništva</a>:</b></td><td>150,63 stan./km <sup>2</sup></td></tr><tr><td><b><a href="https://hr.m.wikipedia.org/wiki/Po%C5%A1tanski_broj">Poštanski broj</a>:</b></td><td>06081</td></tr><tr><td><b><a href="https://hr.m.wikipedia.org/wiki/Pozivni_broj">Pozivni broj</a>:</b></td><td>075</td></tr><tr><td><b><a href="https://hr.m.wikipedia.org/wiki/Istituto_Nazionale_di_Statistica">ISTAT-broj</a>:</b></td><td>054001</td></tr><tr><td><b><a href="https://hr.m.wikipedia.org/wiki/Svetac_za%C5%A1titnik">Svetac zaštitnik</a>:</b></td><td><a href="https://hr.m.wikipedia.org/w/index.php?title=Sveti_Rufino&amp;action=edit&amp;redlink=1">Sveti Rufino</a></td></tr><tr><td colspan="2"><div><figure><img src="https://upload.wikimedia.org/wikipedia/commons/thumb/1/16/Italy_provincial_location_map_2016.svg/250px-Italy_provincial_location_map_2016.svg.png" width="240" height="302"><figcaption>Assisi na zemljovidu Italije</figcaption></figure><p>Assisi</p></div><p>Assisi na zemljovidu Italije</p></td></tr><tr><td><b>Službena stranica:</b></td><td><a href="http://www.comune.assisi.pg.it/">comune.assisi.pg.it</a></td></tr></tbody></table>

**Assisi**, [hrvatski](https://hr.m.wikipedia.org/wiki/Hrvatski "Hrvatski") također i **Asiz** ([latinski](https://hr.m.wikipedia.org/wiki/Latinski "Latinski"): *Asisium*), je grad u [talijanskoj](https://hr.m.wikipedia.org/wiki/Italija "Italija") [pokrajini](https://hr.m.wikipedia.org/wiki/Talijanske_pokrajine "Talijanske pokrajine") [Perugi](https://hr.m.wikipedia.org/wiki/Pokrajina_Perugia "Pokrajina Perugia"), u [regiji](https://hr.m.wikipedia.org/wiki/Talijanske_regije "Talijanske regije") [Umbria](https://hr.m.wikipedia.org/wiki/Umbria "Umbria"). Smješten je na manjoj planini Asi (po kojoj je dobio ime) koja se nalazi na zapadnoj strani planine [Monte Subasio](https://hr.m.wikipedia.org/w/index.php?title=Monte_Subasio&action=edit&redlink=1 "Monte Subasio (stranica ne postoji)"), na pola puta između gradova [Perugia](https://hr.m.wikipedia.org/wiki/Perugia "Perugia") i [Foligno](https://hr.m.wikipedia.org/wiki/Foligno "Foligno"), oko 66 km sjeverno od [Rima](https://hr.m.wikipedia.org/wiki/Rim "Rim").

![[~/×/80a7d70fd72c6f9f27abc65d4c15d23b_MD5.jpg]]

Panorama Assisija s planine Subasio.

Grad je najpoznatiji kao rodno mjesto [sv. Franje](https://hr.m.wikipedia.org/wiki/Sveti_Franjo_Asi%C5%A1ki "Sveti Franjo Asiški") koji je u gradu osnovao [franjevački red](https://hr.m.wikipedia.org/wiki/Franjeva%C4%8Dki_red "Franjevački red") [1208.](https://hr.m.wikipedia.org/wiki/1208. "1208.") godine, [sv. Klare](https://hr.m.wikipedia.org/wiki/Sveta_Klara "Sveta Klara") (*Chiara d'Offreducci*), osnivačice [reda Klarisa](https://hr.m.wikipedia.org/wiki/Klarise "Klarise"), te [sv. Gabrijela od Žalosne Gospe](https://hr.m.wikipedia.org/wiki/Gabrijel_od_%C5%BDalosne_Gospe "Gabrijel od Žalosne Gospe") iz 19. stoljeća.

![[~/×/1b401b883a03a4efd891cf3c04b234e1_MD5.jpg]]

Bazilika Svetog Franje Asiškog

Oko [1000\. pr. Kr.](https://hr.m.wikipedia.org/wiki/1000._pr._Kr. "1000. pr. Kr.") na gornjem [Tiberu](https://hr.m.wikipedia.org/wiki/Tiber "Tiber") se doselili brojne izbjeglice iz okolice Assisija, ali i iz drugih udaljenih mjesta sve do [Jadranske](https://hr.m.wikipedia.org/wiki/Jadran "Jadran") obale. To su bili [Umbri](https://hr.m.wikipedia.org/wiki/Umbri "Umbri") koji su običavali živjeti u malim nastambama na uzvišenjima. Od [450\. pr. Kr.](https://hr.m.wikipedia.org/wiki/450._pr._Kr. "450. pr. Kr.") ove nastambe zauzimaju [Etruščani](https://hr.m.wikipedia.org/wiki/Etru%C5%A1%C4%8Dani "Etruščani"), koji su vladali do 295. pr. Kr. kada su nakon [bitke za Sentinum](https://hr.m.wikipedia.org/w/index.php?title=Bitka_za_Sentinum&action=edit&redlink=1 "Bitka za Sentinum (stranica ne postoji)") cijelom središnjom Italijom zavladali [Rimljani](https://hr.m.wikipedia.org/wiki/Rimljani "Rimljani"). Oni su izgradili uspješni *municipij* Asisium na nekoliko terasa planine Subasio. Rimski spomenici se još uvijek nalaze u Assisiju: obrambene gradske [zidine](https://hr.m.wikipedia.org/wiki/Zid "Zid"), forum (danas *Piazza del Comune*), [kazalište](https://hr.m.wikipedia.org/wiki/Kazali%C5%A1te "Kazalište"), [amfiteatar](https://hr.m.wikipedia.org/wiki/Amfiteatar "Amfiteatar") i Minervin hram (preuređen u crkvu *Santa Maria sopra Minerva*.

Biskup i mučenik, [Sveti Rufino](https://hr.m.wikipedia.org/w/index.php?title=Sveti_Rufino&action=edit&redlink=1 "Sveti Rufino (stranica ne postoji)"), je prema tradiciji [pokrstio](https://hr.m.wikipedia.org/wiki/Pokr%C5%A1tavanje "Pokrštavanje") građane Assisija oko [238.](https://hr.m.wikipedia.org/wiki/238. "238.") godine i nakon njegove mučeničke smrti u [Costanu](https://hr.m.wikipedia.org/w/index.php?title=Costano&action=edit&redlink=1 "Costano (stranica ne postoji)") njegovi posmrtni ostaci su smješteni u asišku katedralu, danas katedrala San Rufino, a sv. Rufino je postao svetac zaštitnik grada.

[Ostrogotski](https://hr.m.wikipedia.org/wiki/Ostrogoti "Ostrogoti") kralj [Totila](https://hr.m.wikipedia.org/wiki/Totila "Totila") je [545.](https://hr.m.wikipedia.org/wiki/545. "545.") godine uništio većinu grada koji je potpao pod [Langobarde](https://hr.m.wikipedia.org/wiki/Langobardi "Langobardi") kao dio langobardske, a potom franačke [vojvodine Spoleto](https://hr.m.wikipedia.org/w/index.php?title=Vojvodina_Spoleto&action=edit&redlink=1 "Vojvodina Spoleto (stranica ne postoji)").

![[~/×/e4ca52c6b5726c3122f65401c6dea3ad_MD5.jpg]]

Piazza del Duomo ( 19. stoljeće )

U [srednjem vijeku](https://hr.m.wikipedia.org/wiki/Srednji_vijek "Srednji vijek") Assisi je postao samostalna [gibelinska](https://hr.m.wikipedia.org/wiki/Gvelfi_i_Gibelini "Gvelfi i Gibelini") komuna u 11. stoljeću koja se konstantno sukobila s [gibelinskom](https://hr.m.wikipedia.org/wiki/Gvelfi_i_Gibelini "Gvelfi i Gibelini") [Perugiom](https://hr.m.wikipedia.org/wiki/Perugia "Perugia"). U jednoj od tih bitaka, Francesco di Bernardone ([Sveti Franjo Asiški](https://hr.m.wikipedia.org/wiki/Sveti_Franjo_Asi%C5%A1ki "Sveti Franjo Asiški")) je zatočen što je pokrenulo niz događaja kojima je naposljetku osnovan franjevački red. Od tada je Assisi postao hodočasničkim mjestom ovog nježnog sveca koji je, zajedno sa [sv. Katarinom Sijenskom](https://hr.m.wikipedia.org/wiki/Sveta_Katarina_Sijenska "Sveta Katarina Sijenska") proglašen [svecem zaštitnikom](https://hr.m.wikipedia.org/wiki/Svetac_za%C5%A1titnik "Svetac zaštitnik") Italije.

U 13. stoljeću, za vrijeme papinske jurisdikcije, grad se počeo širiti izvan drevnih rimskih zidina. Carsku utvrdu Rocca Maggiore, na brdu iznad grada, koju su pučani razrušili 1189. godine, obnovio je papinski [legat](https://hr.m.wikipedia.org/wiki/Legat "Legat"), kardinal [Gil de Albornoz](https://hr.m.wikipedia.org/w/index.php?title=Gil_%C3%81lvarez_Carrillo_de_Albornoz&action=edit&redlink=1 "Gil Álvarez Carrillo de Albornoz (stranica ne postoji)").

Assisijem su vladali mnogi despotski vladari: kondotjeri [Biordo Michelotti](https://hr.m.wikipedia.org/w/index.php?title=Biordo_Michelotti&action=edit&redlink=1 "Biordo Michelotti (stranica ne postoji)"), [Gian Galeazzo Visconti](https://hr.m.wikipedia.org/w/index.php?title=Gian_Galeazzo_Visconti&action=edit&redlink=1 "Gian Galeazzo Visconti (stranica ne postoji)") i njegov nasljednik [Francesco I. Sforza](https://hr.m.wikipedia.org/w/index.php?title=Francesco_I._Sforza&action=edit&redlink=1 "Francesco I. Sforza (stranica ne postoji)"), [milanski vojvoda](https://hr.m.wikipedia.org/w/index.php?title=Milansko_vojvodstvo&action=edit&redlink=1 "Milansko vojvodstvo (stranica ne postoji)"), te [Jacopo Piccinino](https://hr.m.wikipedia.org/w/index.php?title=Jacopo_Piccinino&action=edit&redlink=1 "Jacopo Piccinino (stranica ne postoji)") i [Federico II. da Montefeltro](https://hr.m.wikipedia.org/w/index.php?title=Federico_II._da_Montefeltro&action=edit&redlink=1 "Federico II. da Montefeltro (stranica ne postoji)"), gospodari [Urbina](https://hr.m.wikipedia.org/wiki/Urbino "Urbino"). Nakon izbijanja [kuge](https://hr.m.wikipedia.org/wiki/Crna_smrt "Crna smrt") 1348. godine, započinje polagani pad grada, nakon čega ponovno postaje vatikanskim posjedom za vrijeme pape [Pija II.](https://hr.m.wikipedia.org/wiki/Pio_II. "Pio II.") (1458. – 1464.).

Godine [1569.](https://hr.m.wikipedia.org/wiki/1569. "1569.") započela je izgradnja crkve Blažene Djevice Marije od anđela (*Basilica Santa Maria degli Angeli*), i grad se nastavio razvijati, čemu svjedoče i palače Bernabei i Giacobetti iz [17\. stoljeća](https://hr.m.wikipedia.org/wiki/17._stolje%C4%87e "17. stoljeće").

Assisi su zadesila dva katastrofalna [potresa](https://hr.m.wikipedia.org/wiki/Potres "Potres") u [Umbriji](https://hr.m.wikipedia.org/wiki/Umbrija "Umbrija") u [rujnu](https://hr.m.wikipedia.org/wiki/Rujan "Rujan") [1997.](https://hr.m.wikipedia.org/wiki/1997. "1997.") godine. Iako su srušeni mnogi spomenici, grad se brzo oporavio i najvažnija građevina, crkva sv. Franje (Basilica di San Francesco) se otvorila za javnost samo 2 godine kasnije.

[UNESCO](https://hr.m.wikipedia.org/wiki/UNESCO "UNESCO") je status svjetske baštine dodijelio urbanoj urbanom tkanju grada Assisija <sup><a href="https://hr.m.wikipedia.org/wiki/#cite_note-1"><span>[</span>1<span>]</span></a></sup> kojem dominiraju dva srednjovjekovna [dvorca](https://hr.m.wikipedia.org/wiki/Dvorac "Dvorac"). Veći dvorac, *Rocca Maggiore*, je izgradio kardinal [Cardinal Albornoz](https://hr.m.wikipedia.org/w/index.php?title=Gil_%C3%81lvarez_Carrillo_de_Albornoz&action=edit&redlink=1 "Gil Álvarez Carrillo de Albornoz (stranica ne postoji)") 1367. god. za papu [Pija II.](https://hr.m.wikipedia.org/wiki/Pio_II. "Pio II.") i kasnije [Pavla III.](https://hr.m.wikipedia.org/wiki/Pavao_III. "Pavao III.") Manji dvorac je stariji, [rimski](https://hr.m.wikipedia.org/wiki/Rimljani "Rimljani"), od kojeg su ostala samo tri tornja.

- *[Bazilika Svetog Franje Asiškog](https://hr.m.wikipedia.org/wiki/Bazilika_Svetog_Franje_Asi%C5%A1kog "Bazilika Svetog Franje Asiškog")*, UNESCO-ova [svjetska baština](https://hr.m.wikipedia.org/wiki/Svjetska_ba%C5%A1tina "Svjetska baština"), zajedno s franjevačkim samostanom Sacro Convento, sastoji se od donje i gornje crkve (*Basilica inferiore e superiore*) koje su započete netom nakon njegove [kanonizacije](https://hr.m.wikipedia.org/wiki/Kanonizacija "Kanonizacija") 1228., a dovršene 1253. godine. U donjoj crkvi se nalaze vrijedne [freske](https://hr.m.wikipedia.org/wiki/Freska "Freska") [kasnogotičkih](https://hr.m.wikipedia.org/wiki/Slikarstvo_gotike "Slikarstvo gotike") [slikara](https://hr.m.wikipedia.org/wiki/Slikar "Slikar") [Cimabuea](https://hr.m.wikipedia.org/wiki/Cimabue "Cimabue") i [Giottoa](https://hr.m.wikipedia.org/wiki/Giotto_di_Bondone "Giotto di Bondone"); dok su u gornjoj crkvi freske s prikazima života sv. Franje, prije atribuirane Giottou, a danas [Cavalliniju](https://hr.m.wikipedia.org/w/index.php?title=Pietro_Cavallini&action=edit&redlink=1 "Pietro Cavallini (stranica ne postoji)") iz Rima.
- *Santa Maria Maggiore* *(Sveta Marija Velika)* ili *Santa Maria Sopra Minerva* je najstarija crkva u Assisiju.
- *Katedrala San Rufino (Sveti Rufinus)*, izgrađena preko [rimske](https://hr.m.wikipedia.org/wiki/Rimsko_Carstvo "Rimsko Carstvo") [cisterne](https://hr.m.wikipedia.org/wiki/Cisterna "Cisterna"), ima [romaničku](https://hr.m.wikipedia.org/wiki/Romani%C4%8Dka_arhitektura "Romanička arhitektura") [fasadu](https://hr.m.wikipedia.org/wiki/Fasada "Fasada") s tri [rozete](https://hr.m.wikipedia.org/wiki/Rozeta "Rozeta") i interijer iz 16. stoljeća.
- *Bazilika Svete Klare* (*Basilica di Santa Chiara*) s masivnim lateralnim [kupolama](https://hr.m.wikipedia.org/wiki/Kupola "Kupola"), rozetama i jednostavnim [gotičkim](https://hr.m.wikipedia.org/wiki/Goti%C4%8Dka_arhitektura "Gotička arhitektura") interijerom, započeta 1257. godine, sadrži [kriptu](https://hr.m.wikipedia.org/wiki/Kripta "Kripta") [sv. Klare](https://hr.m.wikipedia.org/wiki/Sveta_Klara "Sveta Klara") i [freske](https://hr.m.wikipedia.org/wiki/Freska "Freska") i slike iz 13. stoljeća.
- *Crkva Svete Marije od Anđela* (*Basilica of Santa Maria degli Angeli*) u kojoj se nalazi Porziuncola.
- *Nova crkva* (*Chiesa Nuova*) je navodno izgrađena preko rodne kuće sv. Franje.
- *Crkva Svetog Stjepana* (*Santo Stefano*) [\[1\]](https://commons.wikimedia.org/wiki/Assisi#Santo_Stefano), jedna od najstarijih crkava.
- Maleni samostanska crkva *Eremo delle Carceri* u kanjonu iznad Assisija, u koji se povlačio sv. Franjo i gdje je propovijedao pticama.
- Panorama Asiza
- ![[~/×/51fd832ad9476504554b0c9b7ec49b01_MD5.jpg]]
	Piazza del Comune
	*Piazza del Comune*
- ![[~/×/3d2344fceab796c05bf15979a71e6842_MD5.jpg]]
	Santa Maria Sopra Minerva
	*Santa Maria Sopra Minerva*
- ![[~/×/008fbc718d489c1c786cb94549fc8452_MD5.jpg]]
	Bazilika Svete Klare
	*Bazilika Svete Klare*
- ![[~/×/d1b95409b74dff2c3254e480a05ade2e_MD5.jpg]]
	Pietro Lorenzetti, 1310.-1329., detalj freske iz crkve sv. Franje.
	[Pietro Lorenzetti](https://hr.m.wikipedia.org/wiki/Pietro_Lorenzetti "Pietro Lorenzetti"), 1310.-1329., detalj [freske](https://hr.m.wikipedia.org/wiki/Freska "Freska") iz crkve sv. Franje.

Festival *Calendimaggio*, koji se održava od 1. do 5. svibnja, je festival srednjovjekovne i renesansne kulture u obliku teatralnog sukoba gornjeg i donjeg grada, uključujući procesije, kazališne prezentacije, bajraktare i plesove.

U cijeloj Europi je slavljen [Asiški vez](https://hr.m.wikipedia.org/w/index.php?title=Asi%C5%A1ki_vez&action=edit&redlink=1 "Asiški vez (stranica ne postoji)"), oblik [veza](https://hr.m.wikipedia.org/wiki/Vez "Vez") ukrštanjem niti koji datira još iz 13. stoljeća.

Danas je Assisi prije svega hodočasničko mjesto u kojemu hodočasnici podižu i oltare za sve svjetske religija, a druge organizacija poput [Assisi Performing Arts](http://www.assisiperformingarts.org/), upotpunjavaju turističku ponudu glazbenim i drugim događajima.

Assisi je, kao rijetki grad u svijetu, bio dom nekoliko [svetaca](https://hr.m.wikipedia.org/wiki/Svetac "Svetac"): [Sveta Agneza Asiška](https://hr.m.wikipedia.org/w/index.php?title=Sveta_Agneza_Asi%C5%A1ka&action=edit&redlink=1 "Sveta Agneza Asiška (stranica ne postoji)"), [Sveta Klara](https://hr.m.wikipedia.org/wiki/Sveta_Klara "Sveta Klara"), [Sveti Franjo Asiški](https://hr.m.wikipedia.org/wiki/Sveti_Franjo_Asi%C5%A1ki "Sveti Franjo Asiški"), [Sveti Gabriel od tužne Gospe](https://hr.m.wikipedia.org/w/index.php?title=Sveti_Gabriel_od_tu%C5%BEne_Gospe&action=edit&redlink=1 "Sveti Gabriel od tužne Gospe (stranica ne postoji)"), [Sveti Rufinus Asiški](https://hr.m.wikipedia.org/w/index.php?title=Sveti_Rufinus_Asi%C5%A1ki&action=edit&redlink=1 "Sveti Rufinus Asiški (stranica ne postoji)") i [Sveti Vitalis Asiški](https://hr.m.wikipedia.org/w/index.php?title=Sveti_Vitalis_Asi%C5%A1ki&action=edit&redlink=1 "Sveti Vitalis Asiški (stranica ne postoji)").