---
source: https://hr.m.wikipedia.org/wiki/Maria_Sk%C5%82odowska-Curie
author:
  - "[[Doprinositelji projektima Wikimedije]]"
published: 2005-10-11
created: 2025-02-14
tags:
  - 🧪chemist
  - person
  - historic-figure
  - scientist
  - physicist
---
francuska kemičarka i fizičarka

**Marie Curie** (([polj.](https://hr.m.wikipedia.org/wiki/Polj. "Polj.")) *Maria Salomea Skłodowska-Curie*, [Varšava](https://hr.m.wikipedia.org/wiki/Var%C5%A1ava "Varšava"), [7\. studenoga](https://hr.m.wikipedia.org/wiki/7._studenoga "7. studenoga") [1867.](https://hr.m.wikipedia.org/wiki/1867. "1867.") – [Passy](https://hr.m.wikipedia.org/w/index.php?title=Passy_\(Haute-Savoie\)&action=edit&redlink=1 "Passy (Haute-Savoie) (stranica ne postoji)"), [4\. srpnja](https://hr.m.wikipedia.org/wiki/4._srpnja "4. srpnja") [1934.](https://hr.m.wikipedia.org/wiki/1934. "1934.")), francuska [kemičarka](https://hr.m.wikipedia.org/wiki/Kemi%C4%8Dar "Kemičar") i [fizičarka](https://hr.m.wikipedia.org/wiki/Fizi%C4%8Dar "Fizičar") poljskog podrijetla. Rođena je u [Poljskoj](https://hr.m.wikipedia.org/wiki/Poljska "Poljska") gdje je provela rane godine, no [1891.](https://hr.m.wikipedia.org/wiki/1891. "1891."), s 24 godine odlazi studirati u [Pariz](https://hr.m.wikipedia.org/wiki/Pariz "Pariz"). Na Sveučilištu u Parizu ([Sorbonne](https://hr.m.wikipedia.org/wiki/Sorbonne "Sorbonne")) [diplomirala](https://hr.m.wikipedia.org/wiki/Diploma "Diploma") (1893.), [doktorirala](https://hr.m.wikipedia.org/wiki/Doktor "Doktor") (1903.) i radila kao prva [profesorica](https://hr.m.wikipedia.org/wiki/Profesor "Profesor") od 1906. Iz velike mase [uranijevog](https://hr.m.wikipedia.org/wiki/Uranij "Uranij") smolinca kemijskim putem izolirala je vrlo malenu količinu novoga kemijskog elementa [radija](https://hr.m.wikipedia.org/wiki/Radij "Radij"), koji je milijun puta [radioaktivniji](https://hr.m.wikipedia.org/wiki/Radioaktivnost "Radioaktivnost") od uranija (1898.). Otkrila je i istraživala [radioaktivnost](https://hr.m.wikipedia.org/wiki/Radioaktivnost "Radioaktivnost"). Drugi radioaktivni kemijski element koji je otkrila u čast njezinoj domovini nazvan je [polonij](https://hr.m.wikipedia.org/wiki/Polonij "Polonij"). Dobila je [Nobelovu nagradu za fiziku](https://hr.m.wikipedia.org/wiki/Nobelova_nagrada_za_fiziku "Nobelova nagrada za fiziku") sa suprugom [P. Curiejem](https://hr.m.wikipedia.org/wiki/Pierre_Curie "Pierre Curie") i [A. H. Becquerelom](https://hr.m.wikipedia.org/wiki/Antoine_Henri_Becquerel "Antoine Henri Becquerel") 1903., a 1911. [Nobelovu nagradu za kemiju](https://hr.m.wikipedia.org/wiki/Nobelova_nagrada_za_kemiju "Nobelova nagrada za kemiju"). Bila je prva članica pariške *Académie de médicine* od 1922., prva ravnateljica Radijskog instituta u Parizu. Njezina mlađa kći Eva napisala je majčinu [biografiju](https://hr.m.wikipedia.org/wiki/Biografija "Biografija"), a starija kći [Irène Joliot-Curie](https://hr.m.wikipedia.org/wiki/Ir%C3%A8ne_Joliot-Curie "Irène Joliot-Curie") dobila je Nobelovu nagradu za kemiju 1934. U čast bračnomu paru Curie nazvana je mjerna jedinica aktivnosti radioaktivnog izvora [kiri](https://hr.m.wikipedia.org/wiki/Kiri "Kiri"), kemijski element [kirij](https://hr.m.wikipedia.org/wiki/Kirij "Kirij"), radioaktivni mineral [kirit](https://hr.m.wikipedia.org/w/index.php?title=Kirit&action=edit&redlink=1 "Kirit (stranica ne postoji)"), po Curie-Skłodowskoj nazvan je planetoid ([7000 Curie](https://hr.m.wikipedia.org/w/index.php?title=7000_Curie&action=edit&redlink=1 "7000 Curie (stranica ne postoji)")) i radioaktivni mineral [sklodovskit](https://hr.m.wikipedia.org/w/index.php?title=Sklodovskit&action=edit&redlink=1 "Sklodovskit (stranica ne postoji)").[^1]

<table><tbody><tr><td colspan="2"><b>Maria Skłodowska-Curie</b></td></tr><tr><td colspan="2"><span><a href="https://hr.m.wikipedia.org/wiki/Datoteka:Marie_Curie_1903.jpg"><img src="https://upload.wikimedia.org/wikipedia/commons/thumb/9/93/Marie_Curie_1903.jpg/200px-Marie_Curie_1903.jpg" width="200" height="283"></a></span><br></td></tr><tr><td colspan="2"></td></tr><tr><th>Rođenje</th><td><a href="https://hr.m.wikipedia.org/wiki/7._studenoga">7. studenoga</a> <a href="https://hr.m.wikipedia.org/wiki/1867.">1867.</a><br><a href="https://hr.m.wikipedia.org/wiki/Var%C5%A1ava">Varšava</a>, <a href="https://hr.m.wikipedia.org/wiki/Poljska">Poljska</a></td></tr><tr><th>Smrt</th><td><a href="https://hr.m.wikipedia.org/wiki/4._srpnja">4. srpnja</a> <a href="https://hr.m.wikipedia.org/wiki/1934.">1934.</a><br><a href="https://hr.m.wikipedia.org/w/index.php?title=Passy_(Haute-Savoie)&amp;action=edit&amp;redlink=1">Passy</a>, <a href="https://hr.m.wikipedia.org/wiki/Francuska">Francuska</a></td></tr><tr><th>Narodnost</th><td><a href="https://hr.m.wikipedia.org/wiki/Poljaci">Poljakinja</a></td></tr><tr><th>Polje</th><td><a href="https://hr.m.wikipedia.org/wiki/Kemija">Kemija</a>, <a href="https://hr.m.wikipedia.org/wiki/Fizika">fizika</a></td></tr><tr><th>Institucija</th><td>Sveučilište u Parizu (<a href="https://hr.m.wikipedia.org/wiki/Sorbonne">Sorbonne</a>)</td></tr><tr><th>Alma&nbsp;mater</th><td>Sveučilište u Parizu (<a href="https://hr.m.wikipedia.org/wiki/Sorbonne">Sorbonne</a>)</td></tr><tr><th>Akademski&nbsp;mentor</th><td><a href="https://hr.m.wikipedia.org/wiki/Antoine_Henri_Becquerel">Antoine Henri Becquerel</a><br><a href="https://hr.m.wikipedia.org/wiki/Gabriel_Lippmann">Gabriel Lippmann</a></td></tr><tr><th>Poznat&nbsp;po</th><td><a href="https://hr.m.wikipedia.org/wiki/Radioaktivnost">Radioaktivnost</a><br><a href="https://hr.m.wikipedia.org/wiki/Polonij">Polonij</a><br><a href="https://hr.m.wikipedia.org/wiki/Radij">Radij</a></td></tr><tr><th>Istaknute&nbsp;nagrade</th><td><a href="https://hr.m.wikipedia.org/wiki/Nobelova_nagrada_za_fiziku">Nobelova nagrada za fiziku</a> (<a href="https://hr.m.wikipedia.org/wiki/1903.">1903.</a>)<br><a href="https://hr.m.wikipedia.org/wiki/Nobelova_nagrada_za_kemiju">Nobelova nagrada za kemiju</a> (<a href="https://hr.m.wikipedia.org/wiki/1911.">1911.</a>)</td></tr><tr><td colspan="2">Skłodowska-Curie je jedna od dvije osobe koja je osvojila Nobelovu nagradu u dvije različite znanstvene kategorije. Samo je još <a href="https://hr.m.wikipedia.org/wiki/Linus_Pauling">Linus Pauling</a> dobio dvije Nobelove nagrade (za <a href="https://hr.m.wikipedia.org/wiki/Nobelova_nagrada_za_kemiju">kemiju</a> i za <a href="https://hr.m.wikipedia.org/wiki/Nobelova_nagrada_za_mir">mir</a>).</td></tr><tr><td colspan="2"><b><a href="https://hr.m.wikipedia.org/wiki/Portal:%C5%BDivotopis">Portal o životopisima</a></b></td></tr></tbody></table>

Maria Skłodowska je rođena u [Varšavi](https://hr.m.wikipedia.org/wiki/Var%C5%A1ava "Varšava") u [Poljskoj](https://hr.m.wikipedia.org/wiki/Poljska "Poljska"), koja je tada bila dio [Ruskog Carstva](https://hr.m.wikipedia.org/wiki/Rusko_Carstvo "Rusko Carstvo"). Njene prve godine života bile su ispunjene tugom, obilježene najprije smrću sestre i četiri godine kasnije smrću majke. Isticala se svojom marljivošću i radnim navikama, odbijala je čak i hranu i san da bi učila. Nakon što je završila srednju školu, doživjela je [živčani slom](https://hr.m.wikipedia.org/w/index.php?title=%C5%BDiv%C4%8Dani_slom&action=edit&redlink=1 "Živčani slom (stranica ne postoji)"). Zbog njenog [spola](https://hr.m.wikipedia.org/wiki/Spol "Spol") i ruske odmazde Poljskoj, zbog Siječanjske bune, nije se mogla upisati na sveučilište i zato je morala nekoliko godina raditi kao guvernanta. Naposljetku, uz novčanu pomoć starije sestre, preselila se u [Pariz](https://hr.m.wikipedia.org/wiki/Pariz "Pariz") te je počela studirati kemiju i [fiziku](https://hr.m.wikipedia.org/wiki/Fizika "Fizika") na [Sorboni](https://hr.m.wikipedia.org/wiki/Sorbonne "Sorbonne"), gdje je kasnije postala prva žena - predavač.

Na Sorboni je upoznala i udala se za [Pierrea Curiea](https://hr.m.wikipedia.org/wiki/Pierre_Curie "Pierre Curie"), koji je tu također predavao. Zajedno su proučavali [radioaktivne](https://hr.m.wikipedia.org/wiki/Radioaktivnost "Radioaktivnost") materijale, posebice [uranij](https://hr.m.wikipedia.org/wiki/Uranij "Uranij") i [uranijev smolinac](https://hr.m.wikipedia.org/w/index.php?title=Uranijev_smolinac&action=edit&redlink=1 "Uranijev smolinac (stranica ne postoji)"), koji je bio radioaktivniji nego uran izlučen iz njega. Godine [1898.](https://hr.m.wikipedia.org/wiki/1898. "1898.") donijeli su logičan zaključak da uranov smolinac sadrži neku nepoznatu komponentu, radioaktivniju od urana. Dana [26\. prosinca](https://hr.m.wikipedia.org/wiki/26._prosinca "26. prosinca") 1898. Marie Curie je objavila postojanje nove tvari.

Nakon nekoliko godina neprekidnog rada i pročišćavanja nekoliko tona uranovog smolinca uspjeli su, naposljetku, izolirati dva nova kemijska elementa. Prvog su nazvali [polonij](https://hr.m.wikipedia.org/wiki/Polonij "Polonij") po Poljskoj, a drugog [radij](https://hr.m.wikipedia.org/wiki/Radij "Radij") zbog njegovog jakog intenziteta radioaktivnosti.

Marie Currie, [[Pierre Curie]] i [Henri Becquerel](https://hr.m.wikipedia.org/wiki/Henri_Becquerel "Henri Becquerel") podijelili su [Nobelovu nagradu za fiziku](https://hr.m.wikipedia.org/wiki/Nobelova_nagrada_za_fiziku "Nobelova nagrada za fiziku") 1903. godine. Obrazloženje Švedske akademije znanosti bilo je:

*"Kao priznanje za izuzetne zasluge koje su iskazali zajedničkim istraživanjem fenomena radioaktivnog zračenja, kojeg je otkrio profesor Henri Becquerel."*

> [!NOTE]+
> Marie Curie je bila prva žena koja je osvojila [Nobelovu nagradu](https://hr.m.wikipedia.org/wiki/Nobelova_nagrada "Nobelova nagrada").

![](https://upload.wikimedia.org/wikipedia/commons/thumb/c/ce/Marie_Curie_%28Nobel-Chem%29.jpg/220px-Marie_Curie_%28Nobel-Chem%29.jpg)

Marie Curie, slika za Nobela, 1911.

Osam godina kasnije, [1911.](https://hr.m.wikipedia.org/wiki/1911. "1911.") godine, dobila je [Nobelovu nagradu za kemiju](https://hr.m.wikipedia.org/wiki/Nobelova_nagrada_za_kemiju "Nobelova nagrada za kemiju"):

> *"Kao priznanje za njene zasluge za unaprijeđenje kemije otkrivanjem elemenata radija i polonija, izolacijom radija i proučavanjem osobina i spojeva tog osobitog elementa."*
> 
Marie je napravila neobičan potez, naime, nije patentirala proces izolacije radija i tako su ga znanstvena društva mogla neometano istraživati.

Bila je prva osoba koja je osvojila, ili podijelila, dvije Nobelove nagrade. Jedna je od dvije osobe koja je dobila Nobelovu nagradu u dva različita područja (drugi je [Linus Pauling](https://hr.m.wikipedia.org/wiki/Linus_Pauling "Linus Pauling")) i jedina žena koja je dobila dvije Nobelove nagrade.

Nakon muževljeve smrti navodno je imala aferu s fizičarom [Paulom Langevinom](https://hr.m.wikipedia.org/w/index.php?title=Paul_Langevin&action=edit&redlink=1 "Paul Langevin (stranica ne postoji)"), oženjenim čovjekom koji je ostavio svoju ženu, što je rezultiralo novinskim skandalom koji su izmislili i potaknuli Marieni akademski protivnici kako bi okaljali njen ugled. Unatoč njenoj slavi cijenjene znanstvenice koja je radila za Francusku, stav javnosti naginjao je ksenofobiji – ona je bila strankinja iz nepoznatog područja (Poljska se još uvijek promatrala kao zemljopisno područje pod vlašću ruskog cara), koje je bilo poznato po znatnoj [židovskoj](https://hr.m.wikipedia.org/wiki/%C5%BDidovi "Židovi") populaciji (Marie je bila ateist, odgajana kao [katolik](https://hr.m.wikipedia.org/wiki/Katoli%C4%8Danstvo "Katoličanstvo"), no to, izgleda, nije bilo važno). Francuska je u to vrijeme još uvijek osjećala posljedice [afere Dreyfus](https://hr.m.wikipedia.org/wiki/Afera_Dreyfus "Afera Dreyfus"), tako da je efekt skandala na javnost bio još uočljiviji. Kao čudna podudarnost pojavljuje se činjenica da je unuk Paula Langevina oženio unuku Marie Curie.

Tijekom [Prvog svjetskog rata](https://hr.m.wikipedia.org/wiki/Prvi_svjetski_rat "Prvi svjetski rat") zagovarala je upotrebu mobilne radiografije u liječenju ranjenih vojnika. Odmah nakon početka rata unovčila je svoju i muževu zlatnu medalju Nobelove nagrade za ratne napore. Godine [1921.](https://hr.m.wikipedia.org/wiki/1921. "1921.") putovala je SAD-om gdje je bila trijumfalno dočekana. Tu je željela prikupiti sredstva za istraživanje radija. U svojim kasnijim godinama bila je razočarana velikim brojem liječnika i proizvođača kozmetike koji su koristili radioaktivne materijale bez opreza.

Marie Curie je umrla [1934.](https://hr.m.wikipedia.org/wiki/1934. "1934.") godine u lječilištu Sallanches pored [Passyja](https://hr.m.wikipedia.org/w/index.php?title=Passy_\(Haute-Savoie\)&action=edit&redlink=1 "Passy (Haute-Savoie) (stranica ne postoji)"). Uzrok smrti bila je [leukemija](https://hr.m.wikipedia.org/wiki/Leukemija "Leukemija"), najvjerojatnije uzrokovana prevelikim izlaganjem radijaciji tijekom višegodišnjeg istraživanja.[^2]

Godinu dana nakon smrti Marie Curie, njena starija kćer, [Irene Joliot-Curie](https://hr.m.wikipedia.org/wiki/Irene_Joliot-Curie "Irene Joliot-Curie") i njen suprug [Frédéric Joliot](https://hr.m.wikipedia.org/w/index.php?title=Fr%C3%A9d%C3%A9ric_Joliot&action=edit&redlink=1 "Frédéric Joliot (stranica ne postoji)"), dobili su Nobelovu nagradu za kemiju.

![](https://upload.wikimedia.org/wikipedia/commons/thumb/e/ec/Pierre_and_Marie_Curie%2C_Pantheon%2C_Paris_20220624.jpg/200px-Pierre_and_Marie_Curie%2C_Pantheon%2C_Paris_20220624.jpg)
> Grob Pierrea i Marie Curie u pariškom Panteonu

Pepeo Marie Curie i njezinog supruga je [1995.](https://hr.m.wikipedia.org/wiki/1995. "1995.") godine premješten u pariški [Panteon](https://hr.m.wikipedia.org/wiki/Panteon_\(Pariz\) "Panteon (Pariz)").

[Kiri](https://hr.m.wikipedia.org/wiki/Kiri "Kiri") (simbol: Ci) je [mjerna jedinica](https://hr.m.wikipedia.org/wiki/Mjerna_jedinica "Mjerna jedinica") za [radioaktivnost](https://hr.m.wikipedia.org/wiki/Radioaktivnost "Radioaktivnost"), a nije [SI mjerna jedinica](https://hr.m.wikipedia.org/wiki/Me%C4%91unarodni_sustav_mjernih_jedinica "Međunarodni sustav mjernih jedinica"). Određuje se kao:[^3]

1 Ci = 3,7 × 10<sup>10</sup> raspada atomske jezgre u sekundi

To je otprilike radioaktivnost 1 [grama](https://hr.m.wikipedia.org/wiki/Gram "Gram") [izotopa](https://hr.m.wikipedia.org/wiki/Izotop "Izotop") [radija](https://hr.m.wikipedia.org/wiki/Radij "Radij")\-226, [kemijskog elementa](https://hr.m.wikipedia.org/wiki/Kemijski_element "Kemijski element") koji su otkrili [izumitelji](https://hr.m.wikipedia.org/wiki/Izumitelj "Izumitelj") [radiologije](https://hr.m.wikipedia.org/wiki/Radiologija "Radiologija") Maria Skłodowska-Curie i [Pierre Curie](https://hr.m.wikipedia.org/wiki/Pierre_Curie "Pierre Curie"), pa je njima u čast dodijeljen taj naziv. Kiri se dosta često koristi u praksi, jer [SI izvedena mjerna jedinica](https://hr.m.wikipedia.org/wiki/SI_izvedene_jedinice "SI izvedene jedinice") 1 [bekerel](https://hr.m.wikipedia.org/wiki/Bekerel "Bekerel"), ima prilično malu vrijednost, a predstavlja jedan raspad [atomske jezgre](https://hr.m.wikipedia.org/wiki/Atomska_jezgra "Atomska jezgra") u [sekundi](https://hr.m.wikipedia.org/wiki/Sekunda "Sekunda"). Vrijedi:[^4]

1 Ci = 3,7 × 10<sup>10</sup> Bq = 37 GBq

![](https://upload.wikimedia.org/wikipedia/commons/thumb/d/d6/Alfa_beta_gamma_radiation.svg/300px-Alfa_beta_gamma_radiation.svg.png)

[Alfa-zračenje](https://hr.m.wikipedia.org/wiki/Alfa-%C4%8Destica "Alfa-čestica") može zaustaviti papir; [beta-zračenje](https://hr.m.wikipedia.org/wiki/Beta-%C4%8Destica "Beta-čestica") može zaustaviti [aluminijski](https://hr.m.wikipedia.org/wiki/Aluminij "Aluminij") [lim](https://hr.m.wikipedia.org/wiki/Lim_\(kovina\) "Lim (kovina)") debljine nekoliko [milimetara](https://hr.m.wikipedia.org/wiki/Milimetar "Milimetar"); a većinu [gama-zračenja](https://hr.m.wikipedia.org/wiki/Gama-%C4%8Destica "Gama-čestica") može zaustaviti desetak [centimetara](https://hr.m.wikipedia.org/wiki/Centimetar "Centimetar") debela [olovna](https://hr.m.wikipedia.org/wiki/Olovo_\(element\) "Olovo (element)") ploča.

![](https://upload.wikimedia.org/wikipedia/commons/thumb/b/b9/Curie_and_radium_by_Castaigne.jpg/300px-Curie_and_radium_by_Castaigne.jpg)

Marie i Pierre Curie vrše [pokuse](https://hr.m.wikipedia.org/wiki/Pokus "Pokus") s [radijem](https://hr.m.wikipedia.org/wiki/Radij "Radij") (crtež napravio André Castaigne).

Iz velike mase [uranijevog](https://hr.m.wikipedia.org/wiki/Uranij "Uranij") smolinca kemijskim putem Marie Curie izolirala je vrlo malenu količinu novoga kemijskog elementa [radija](https://hr.m.wikipedia.org/wiki/Radij "Radij"), koji je milijun puta [radioaktivniji](https://hr.m.wikipedia.org/wiki/Radioaktivnost "Radioaktivnost") od uranija (1898.). Otkrila je i istraživala [radioaktivnost](https://hr.m.wikipedia.org/wiki/Radioaktivnost "Radioaktivnost"). Drugi radioaktivni kemijski element koji je otkrila u čast njezinoj domovini nazvan je [polonij](https://hr.m.wikipedia.org/wiki/Polonij "Polonij").

**Radioaktivnost** je spontano emitiranje [alfa-čestica](https://hr.m.wikipedia.org/wiki/Alfa-%C4%8Destica "Alfa-čestica") i [beta-čestica](https://hr.m.wikipedia.org/wiki/Beta-%C4%8Destica "Beta-čestica") iz [tvari](https://hr.m.wikipedia.org/wiki/Tvar "Tvar"), često praćeno i emisijom [gama-elektromagnetskih valova](https://hr.m.wikipedia.org/wiki/Gama-%C4%8Destica "Gama-čestica"), pri čem se mijenjaju svojstva tvari, to jest [kemijski elementi](https://hr.m.wikipedia.org/wiki/Kemijski_element "Kemijski element") prelaze iz jednih u druge te se oslobađa [energija](https://hr.m.wikipedia.org/wiki/Energija "Energija") u obliku [kinetičke energije](https://hr.m.wikipedia.org/wiki/Kineti%C4%8Dka_energija "Kinetička energija") emitiranih [čestica](https://hr.m.wikipedia.org/wiki/%C4%8Cestica "Čestica") ili energije [elektromagnetskih valova](https://hr.m.wikipedia.org/wiki/Elektromagnetsko_zra%C4%8Denje "Elektromagnetsko zračenje"). Prirodnu radioaktivnost otkrio je [Antoine Henri Becquerel](https://hr.m.wikipedia.org/wiki/Antoine_Henri_Becquerel "Antoine Henri Becquerel") 1896. uočivši da [uranijeve](https://hr.m.wikipedia.org/wiki/Uranij "Uranij") soli emitiraju nevidljivo [zračenje](https://hr.m.wikipedia.org/wiki/Zra%C4%8Denje "Zračenje") koje djeluje na [fotografsku](https://hr.m.wikipedia.org/wiki/Fotografija "Fotografija") ploču kroz zaštitni [papir](https://hr.m.wikipedia.org/wiki/Papir "Papir") te da pod utjecajem toga zračenja [elektroskop](https://hr.m.wikipedia.org/wiki/Elektroskop "Elektroskop") gubi [električni naboj](https://hr.m.wikipedia.org/wiki/Elektri%C4%8Dni_naboj "Električni naboj"). Maria Skłodowska-Curie otkrila je 1898. takvo zračenje kod [torijevih](https://hr.m.wikipedia.org/wiki/Torij "Torij") spojeva, te da se na zračenje ne može utjecati [električnom strujom](https://hr.m.wikipedia.org/wiki/Elektri%C4%8Dna_struja "Električna struja"), zagrijavanjem, kemijskim reakcijama i slično, da se radioaktivni kemijski elementi pretvaraju jedni u druge i da vjerojatnost raspada ne ovisi o starosti pojedinog atoma. [Ernest Rutherford](https://hr.m.wikipedia.org/wiki/Ernest_Rutherford "Ernest Rutherford") otkrio je 1899. da se zračenje [radija](https://hr.m.wikipedia.org/wiki/Radij "Radij") može podijeliti u dvije komponente, koje se različito apsorbiraju u tvarima. Slabo prodornu komponentu, koja je jako [ionizirala](https://hr.m.wikipedia.org/wiki/Ioniziranje "Ioniziranje") zrak, nazvao je [alfa-zrakama](https://hr.m.wikipedia.org/wiki/Alfa-%C4%8Destica "Alfa-čestica"), prodorniju komponentu [beta-zrakama](https://hr.m.wikipedia.org/wiki/Beta-%C4%8Destica "Beta-čestica"). Francuski fizičar [Paul Villard](https://hr.m.wikipedia.org/wiki/Paul_Villard "Paul Villard") već je 1900. otkrio još prodorniju komponentu, [gama-zrake](https://hr.m.wikipedia.org/wiki/Gama-zrake "Gama-zrake"). Ernest Rutherford i [Frederick Soddy](https://hr.m.wikipedia.org/wiki/Frederick_Soddy "Frederick Soddy") (1902.) na temelju analize gibanja zrakâ u [magnetskome polju](https://hr.m.wikipedia.org/wiki/Magnetsko_polje "Magnetsko polje") objasnili su prirodu radioaktivnosti. [Wolfgang Pauli](https://hr.m.wikipedia.org/wiki/Wolfgang_Pauli "Wolfgang Pauli") postavio je 1930. hipotezu o postojanju [neutrina](https://hr.m.wikipedia.org/wiki/Neutrino "Neutrino"), tadašnjim [detektorima](https://hr.m.wikipedia.org/wiki/Detektor "Detektor") neuhvatljive čestice koja odnosi dio energije u [beta raspadu](https://hr.m.wikipedia.org/wiki/Beta_raspad "Beta raspad"). [Enrico Fermi](https://hr.m.wikipedia.org/wiki/Enrico_Fermi "Enrico Fermi") postavio je 1933. prvu strogu teoriju beta raspada koja pretpostavlja da prijelaz [neutrona](https://hr.m.wikipedia.org/wiki/Neutron "Neutron") u [proton](https://hr.m.wikipedia.org/wiki/Proton "Proton") ili obratno uzrokuje slabo nuklearno međudjelovanje, a pritom dolazi do simultane emisije, odnosno apsorpcije elektrona i neutrina. [Irène Joliot-Curie](https://hr.m.wikipedia.org/wiki/Ir%C3%A8ne_Joliot-Curie "Irène Joliot-Curie") i [Frédéric Joliot-Curie](https://hr.m.wikipedia.org/wiki/Fr%C3%A9d%C3%A9ric_Joliot-Curie "Frédéric Joliot-Curie") prvi su 1934. umjetno izazvali radioaktivnost i proizveli umjetni [radioizotop](https://hr.m.wikipedia.org/wiki/Radioizotop "Radioizotop") stabilnog elementa.[^5]

 *[![](https://upload.wikimedia.org/wikipedia/commons/thumb/e/e5/Vista-xmag.png/18px-Vista-xmag.png)](https://hr.m.wikipedia.org/wiki/Datoteka:Vista-xmag.png) Podrobniji članak o temi: [Radij](https://hr.m.wikipedia.org/wiki/Radij "Radij")*

**Radij** je prirodni radioaktivni kemijski element. Poznata su 4 radijeva prirodna [radioizotopa](https://hr.m.wikipedia.org/wiki/Radioizotop "Radioizotop") s masenim brojevima 223, 224, 226, 228 (najstabilniji je <sup>226</sup>Ra, s [vremenom poluraspada](https://hr.m.wikipedia.org/wiki/Vrijeme_poluraspada "Vrijeme poluraspada") 1 600 [godina](https://hr.m.wikipedia.org/wiki/Godina "Godina")). Radij je jedan od najrjeđih elemenata u prirodi, gdje ga na 1000 [tona](https://hr.m.wikipedia.org/wiki/Tona "Tona") eruptivnoga [stijenja](https://hr.m.wikipedia.org/wiki/Stijena "Stijena") ima u prosjeku samo 2 do 3 [mg](https://hr.m.wikipedia.org/wiki/Gram "Gram"). Sav radij koji danas postoji u prirodi potječe od radioaktivnoga raspada težih elemenata, [uranija](https://hr.m.wikipedia.org/wiki/Uranij "Uranij"), [torija](https://hr.m.wikipedia.org/wiki/Torij "Torij") i [aktinija](https://hr.m.wikipedia.org/wiki/Aktinij "Aktinij"). Pri radioaktivnom raspadu radija njegovi se atomi pretvaraju u atome [radona](https://hr.m.wikipedia.org/wiki/Radon "Radon"), a oni u atome olovnog izotopa <sup>206</sup>Pb. Radij su 1898. otkrili Pierre Curie i Maria Skłodowska-Curie u uraninitu na temelju njegove specifične aktivnosti, koju nisu mogli protumačiti samo prisutnom količinom uranija i polonija. [Metalni](https://hr.m.wikipedia.org/wiki/Metal "Metal") radij u čistom stanju dobili su prvi put M. Curie-Skłodowska i francuski kemičar [André Debierne](https://hr.m.wikipedia.org/w/index.php?title=Andr%C3%A9_Debierne&action=edit&redlink=1 "André Debierne (stranica ne postoji)") (1910.). Uporaba radija zasniva se na njegovoj radioaktivnosti. Do 1950. mnogo se rabio u anti[tumorskoj](https://hr.m.wikipedia.org/wiki/Tumor "Tumor") terapiji i za proizvodnju svjetlećih premaza za brojčanike [satova](https://hr.m.wikipedia.org/wiki/Sat_\(instrument\) "Sat (instrument)") i različitih [mjernih instrumenata](https://hr.m.wikipedia.org/wiki/Mjerni_instrument "Mjerni instrument"). Služio je također kao izvor zračenja u nuklearnim istraživanjima, u radiografiji metala i kao izvor radona. Kako je [kancerogen](https://hr.m.wikipedia.org/wiki/Kancerogen "Kancerogen") (najčešće može uzrokovati rak kostiju), u novije je doba u medicini i industriji zamijenjen sigurnijim i jeftinijim izvorima zračenja.[^6]

 *[![](https://upload.wikimedia.org/wikipedia/commons/thumb/e/e5/Vista-xmag.png/18px-Vista-xmag.png)](https://hr.m.wikipedia.org/wiki/Datoteka:Vista-xmag.png) Podrobniji članak o temi: [Polonij](https://hr.m.wikipedia.org/wiki/Polonij "Polonij")*

**Polonij** je radioaktivni kemijski element, srebrnobijeli teški metal, koji se pojavljuje u dvije modifikacije različite [gustoće](https://hr.m.wikipedia.org/wiki/Gusto%C4%87a "Gustoća") (9,32 g/cm³ i 9,4 g/cm³). Poznati su polonijevi radioizotopi s masenim brojevima između 192 i 218 (najstabilniji je <sup>209</sup>Po, s vremenom poluraspada 102 godine), a neki od njih članovi su radioaktivnih raspadnih nizova. Polonij se kao jedan od najrjeđih elemenata u [Zemljinoj kori](https://hr.m.wikipedia.org/wiki/Zemljina_kora "Zemljina kora") pojavljuje u [uranijevim](https://hr.m.wikipedia.org/wiki/Uranij "Uranij") rudama. Godine 1898. otkrila ga je Maria Skłodowska-Curie sa suprugom Pierreom Curieom, u uranijevu smolincu i nazvala ga po svojoj domovini [Poljskoj](https://hr.m.wikipedia.org/wiki/Poljska "Poljska"). Polonij služi kao izvor [ionizirajućega zračenja](https://hr.m.wikipedia.org/wiki/Ioniziraju%C4%87e_zra%C4%8Denje "Ionizirajuće zračenje") i sredstvo za [ionizaciju](https://hr.m.wikipedia.org/wiki/Ioniziranje "Ioniziranje"), na primjer za uklanjanje statičkog [elektriciteta](https://hr.m.wikipedia.org/wiki/Elektricitet "Elektricitet").[^7]