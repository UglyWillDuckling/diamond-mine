---
title: "Ljekoviti naftalan"
source: "https://naftalan.hr/prirodno-lijecenje/ljekoviti-naftalan"
author:
  - "[[Naftalan]]"
published: 2021-02-24
created: 2024-12-26
description: "Naftalan je zemno mineralno ulje koje se dobiva destilacijom naftenske nafte i ubraja se u prirodne ljekovite činitelje.  Naftenska nafta je nastala iz biološkog, organskog materijala taloženjem…"
tags:
  - "clippings"
---
Naftalan je zemno mineralno ulje koje se dobiva destilacijom naftenske nafte i ubraja se u prirodne ljekovite činitelje.

Naftenska nafta je nastala iz biološkog, organskog materijala taloženjem ostataka uginulih mikroorganizama (fitoplanktona, zooplanktona, bakterija, algi i viših kopnenih biljaka) na dna mora ili jezera, gdje su bili prekriveni mineralnim česticama. Ova vrsta nafte sadrži visok postotak naftenskih ugljikovodika, od kojih izdvajamo sterane, spojeve koji su strukturom sličini steroidnim hormonima te provitaminu D. Upravo se steranima pripisuje ljekovito djelovanje naftalana. Nalazište “kriške nafte” kod Ivanić-Grada otkriveno je 60-tih godina prošlog stoljeća. Ispitivanjima svojstava “kriške nafte“ isključena su njena moguća kancerogena i toksična djelovanja.

#### NAFTALANOTERAPIJA

Razvili smo naftalanoterapiju, dokazano učinkovitu metodu u liječenju kronične bolesti psorijaze i s njom povezanog psorijatičnog artritisa, raznih reumatskih bolesti i rehabilitaciju. Naftalan djeluje protuupalno i desenzibilizirajuće s učinkom na metabolizam bjelančevina i elektrolita.

U naftalanoterapiji koristimo neke jedinstvene postupke, kao: kupke u kadama s naftalanom, iontoforeza s naftalanom, mastikoterapiju (kombinaciju naftalana, parafina i kamfora radi smanjenja boli i oporavka osoba nakon moždanog udara), ultrazvuk s naftalanom te fototerapijom.

#### KOZMETIKA NA BAZI NAFTALANA

Naftalanovi stručnjaci kreirali su i specijalne proizvode na bazi naftalana: kreme, ulja i šampone… Njima se nadopunjava liječenje u bolnici, a istodobno su dostupni svima koji se suočavaju s neugodnim problemima kože i vlasišta. Više informacija o naftalanskoj kozmetici potražite na stranicama naše tvrtke-kćeri [**Ivalan Terme**](http://ivalan-terme.hr/) d.o.o.