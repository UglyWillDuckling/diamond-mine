---
title: "Bosut – Wikipedija"
source: "https://hr.m.wikipedia.org/wiki/Bosut"
author:
  - "[[Doprinositelji projektima Wikimedije]]"
published: 2005-10-27
created: 2024-11-25
description:
tags:
  - "clippings"
---
rijeka u Hrvatskoj i Srbiji

![](https://upload.wikimedia.org/wikipedia/commons/thumb/7/72/Disambig.svg/20px-Disambig.svg.png) *Ovo je glavno značenje pojma **Bosut**. Za druga značenja pogledajte [Bosut (razdvojba)](https://hr.m.wikipedia.org/wiki/Bosut_\(razdvojba\) "Bosut (razdvojba)").*

**Bosut** je [ravničarska rijeka](https://hr.m.wikipedia.org/wiki/Ravnica "Ravnica") koja teče kroz istočnu [Hrvatsku](https://hr.m.wikipedia.org/wiki/Hrvatska "Hrvatska") i sjeverozapadnu [Srbiju](https://hr.m.wikipedia.org/wiki/Srbija "Srbija"), u [Slavoniji](https://hr.m.wikipedia.org/wiki/Slavonija "Slavonija") i [Srijemu](https://hr.m.wikipedia.org/wiki/Srijem "Srijem"). [Pritok](https://hr.m.wikipedia.org/wiki/Pritok "Pritok") je rijeke [Save](https://hr.m.wikipedia.org/wiki/Sava "Sava"), ukupne duljine oko 186 km.

<table><tbody><tr><th colspan="2">Bosut</th></tr><tr><td colspan="2"><a href="https://hr.m.wikipedia.org/wiki/Rijeka_(vodotok)">rijeka</a></td></tr><tr><td colspan="2"><span><a href="https://hr.m.wikipedia.org/wiki/Datoteka:Bosut_-_Rokovci-Andrijasevci_4.jpg"><img src="https://upload.wikimedia.org/wikipedia/commons/thumb/6/6e/Bosut_-_Rokovci-Andrijasevci_4.jpg/300px-Bosut_-_Rokovci-Andrijasevci_4.jpg" width="300" height="225"></a></span></td></tr><tr><th colspan="2">Položaj</th></tr><tr><th scope="row"><a href="https://hr.m.wikipedia.org/wiki/Popis_dr%C5%BEava">Države</a></th><td><a href="https://hr.m.wikipedia.org/wiki/Hrvatska">Hrvatska</a>, <a href="https://hr.m.wikipedia.org/wiki/Srbija">Srbija</a></td></tr><tr><th scope="row">Naselja</th><td><a href="https://hr.m.wikipedia.org/wiki/Vinkovci">Vinkovci</a></td></tr><tr><th colspan="2">Fizikalne osobine</th></tr><tr><th scope="row">Duljina</th><td>186 <a href="https://hr.m.wikipedia.org/wiki/Kilometar">km</a></td></tr><tr><th scope="row">Površina&nbsp;<a href="https://hr.m.wikipedia.org/wiki/Porje%C4%8Dje">porječja</a></th><td>3097 <a href="https://hr.m.wikipedia.org/wiki/%C4%8Cetvorni_kilometar">km<sup>2</sup></a></td></tr><tr><th scope="row">Plovna od – do</th><td>40 km prije ušća, za manje brodove</td></tr><tr><th colspan="2">Tok rijeke</th></tr><tr><td colspan="2"></td></tr><tr><th scope="row">Izvor</th><td>Spajanje vodotoka Bosut i Berave</td></tr><tr><th scope="row"><span>&nbsp;•&nbsp;<a href="https://hr.m.wikipedia.org/wiki/Nadmorska_visina">Nad.&nbsp;vis.</a></span></th><td>oko 90 <a href="https://hr.m.wikipedia.org/wiki/Metar">m</a></td></tr><tr><th scope="row"><span>&nbsp;•&nbsp;Koord.</span></th><td><span><span><a href="https://geohack.toolforge.org/geohack.php?pagename=Bosut&amp;params=45_05_46_N_18_40_36_E_"><span><span><span>45°05′46″N</span> <span>18°40′36″E</span></span></span><span>﻿ / ﻿</span><span><span>45.09611°N 18.67667°E</span><span>﻿ / <span>45.09611; 18.67667</span></span></span></a></span></span></td></tr><tr><td colspan="2"></td></tr><tr><td colspan="2"></td></tr><tr><th scope="row">Ušće</th><td><a href="https://hr.m.wikipedia.org/wiki/Bosut_(Srijemska_Mitrovica,_Srbija)">Bosut</a> (<a href="https://hr.m.wikipedia.org/wiki/Srbija">Srbija</a>)</td></tr><tr><th scope="row"><span>&nbsp;•&nbsp;Koord.</span></th><td><a href="https://geohack.toolforge.org/geohack.php?language=hr&amp;params=44_56_28.7_N_19_22_14.5_E_globe:earth">44°56'28,7"N, 19°22'14,5"E</a><span><span><a href="https://www.wikidata.org/wiki/Q2911647?uselang=hr#P625"><img src="https://upload.wikimedia.org/wikipedia/commons/thumb/8/8a/OOjs_UI_icon_edit-ltr-progressive.svg/10px-OOjs_UI_icon_edit-ltr-progressive.svg.png" width="10" height="10"></a></span></span></td></tr><tr><td colspan="2"></td></tr><tr><th scope="row">Slijev</th><td><a href="https://hr.m.wikipedia.org/wiki/Crnomorski_slijev">crnomorski</a></td></tr><tr><th scope="row">Ulijeva&nbsp;se&nbsp;u</th><td><span>⤵ <a href="https://hr.m.wikipedia.org/wiki/Sava">Sava</a> </span><span>⤴ <a href="https://hr.m.wikipedia.org/wiki/Dunav">Dunav</a> </span><span>→ <a href="https://hr.m.wikipedia.org/wiki/Crno_more">Crno more</a></span></td></tr><tr><td colspan="2"></td></tr><tr><th scope="row"><a href="https://hr.m.wikipedia.org/wiki/Pritok">Pritoci</a></th><td><a href="https://hr.m.wikipedia.org/wiki/Berava">Berava</a>, <a href="https://hr.m.wikipedia.org/wiki/Bi%C4%91">Biđ</a>, <a href="https://hr.m.wikipedia.org/wiki/Spa%C4%8Dva">Spačva</a></td></tr><tr><td colspan="2"></td></tr><tr><td colspan="2"></td></tr></tbody></table>

Korito počinje u blizini lijevoga nasipa Save između [Županje](https://hr.m.wikipedia.org/wiki/%C5%BDupanja "Županja") i [Štitara](https://hr.m.wikipedia.org/wiki/%C5%A0titar "Štitar") ([45°05′46″N 18°40′36″E﻿ / ﻿45.09611°N 18.67667°E﻿ / 45.09611; 18.67667](https://geohack.toolforge.org/geohack.php?pagename=Bosut&params=45_05_46_N_18_40_36_E_)),[^:2-1] kao sadašnji *kanal Bosut*, a u prošlosti tu je postojala veza sa Savom.[^2][^3] U kanalu sada nema značajnog toka pa prvu vodu, a po nekima i ime, rijeka Bosut dobiva 2400 metara dalje, od rijeke (Istočne) [Berave](https://hr.m.wikipedia.org/wiki/Berava "Berava") ([45°06′59″N 18°40′45″E﻿ / ﻿45.11639°N 18.67917°E﻿ / 45.11639; 18.67917](https://geohack.toolforge.org/geohack.php?pagename=Bosut&params=45_06_59_N_18_40_45_E_)).[^footnoteorban-kljaji%c4%87kljaji%c4%872003599-4] Moguće je da je Bosut bio rukavac Save koji se spojio s Beravom ili je tu postojao rimski kanal koji je od Save vodio do Berave.[^footnoteorban-kljaji%c4%87kljaji%c4%872003599-4] Usko se korito širi u [Cerni](https://hr.m.wikipedia.org/wiki/Cerna "Cerna") gdje u Bosut slijeva utječe rijeka [Biđ](https://hr.m.wikipedia.org/wiki/Bi%C4%91 "Biđ") (Bič).[^footnoteorban-kljaji%c4%87kljaji%c4%872003599-4]

Za postanak i oblik Bosuta, Biđa i njihovih desnih pritoka najzaslužniji su visoki vodostaji Save i njezinih pritoka [Bosne](https://hr.m.wikipedia.org/wiki/Bosna_\(rijeka\) "Bosna (rijeka)") i [Drine](https://hr.m.wikipedia.org/wiki/Drina "Drina"). Odljevni vodotok imena Bosut nastao je u posljednjem zavoju velikih meandara Save, a navale vode uzrokovale su da se tok protegne na sjever sve do [Vinkovaca](https://hr.m.wikipedia.org/wiki/Vinkovci "Vinkovci").[^footnoteorban-kljaji%c4%87kljaji%c4%872003599-4] Do Vinkovaca širina mu naraste do oko 40 metara, a poslije njih dalje teče na jugoistok. Kod [Lipovca](https://hr.m.wikipedia.org/wiki/Lipovac "Lipovac") se u nj ulijeva [Spačva](https://hr.m.wikipedia.org/wiki/Spa%C4%8Dva "Spačva"), potom ulazi u [Spačvanski bazen](https://hr.m.wikipedia.org/w/index.php?title=Spa%C4%8Dvanski_bazen&action=edit&redlink=1 "Spačvanski bazen (stranica ne postoji)") sa značajnim kompleksom šuma [hrasta lužnjaka](https://hr.m.wikipedia.org/wiki/Hrast_lu%C5%BEnjak "Hrast lužnjak").[^5] U Srbiji se kod mjesta [Bosuta](https://hr.m.wikipedia.org/wiki/Bosut_\(Srijemska_Mitrovica,_Srbija\) "Bosut (Srijemska Mitrovica, Srbija)") ulijeva u [Savu](https://hr.m.wikipedia.org/wiki/Sava "Sava").

Tok Bosuta trom je jer teče kroz ravničarski kraj, što ga čini gotovo neprimijetnim u nekim dijelovima, osobito tijekom ljeta kad vodostaj može biti vrlo nizak.[^footnoteorban-kljaji%c4%87kljaji%c4%872003599-4][^:0-6] Tomu svjedoči i izvor imena na [turskome jeziku](https://hr.m.wikipedia.org/wiki/Turski_jezik "Turski jezik"): *boš* za prazan ili pust i *sut* za vodu.[^7][^:2-1] Da mu dno nije muljevito i ilovnato moglo bi ga prelaziti kolima.[^footnoteorban-kljaji%c4%87kljaji%c4%872003599-4] Zbog takvoga toka rijeka ima specifičan ekosustav, bogat ribom[^:1-8] i močvarnim biljem te dubokom naslagom mulja od njihova truljenja.[^:0-6] Kod Vinkovaca voda se zadržava branom, a porječje je puno kanala za odvodnjavanje.[^:1-8]

[Plinije Stariji](https://hr.m.wikipedia.org/wiki/Plinije_Stariji "Plinije Stariji") (III. 148) spominje ga kao *Basuntius*, s postajom *ad Basante*; to ime izvode iz indoeuropskog korijena *bhog*\- za *potok*.[^9] Priča se da su stari [Rimljani](https://hr.m.wikipedia.org/wiki/Rimski_imperij "Rimski imperij") znali kazati kako u svom Carstvu imaju rijeku koja dopodne teče na jednu stranu, a popodne na drugu, a misli se na Bosut, koji ponekad tako mirno teče da se i malim [vjetrom](https://hr.m.wikipedia.org/wiki/Vjetar "Vjetar") voda pokrene u jednom ili drugom smjeru.<sup>[<i><a href="https://hr.m.wikipedia.org/wiki/Wikipedija:Navo%C4%91enje_izvora" title="Wikipedija:Navođenje izvora">nedostaje izvor</a></i>]</sup>

Iako nije velik plovni put, Bosut je od povijesne važnosti za poljoprivredu i ribarstvo.[^:1-8] U prošlosti je bio ključan za navodnjavanje i opskrbu vodom okolnih naselja. Danas se koristi uglavnom za sportski ribolov ([som](https://hr.m.wikipedia.org/wiki/Som "Som"), [šaran](https://hr.m.wikipedia.org/wiki/%C5%A0aran "Šaran"), [štuka](https://hr.m.wikipedia.org/wiki/%C5%A0tuka "Štuka")), a područje uz rijeku privlači ljubitelje prirode zbog bogate flore i faune.[^:1-8]

Naselja kraj Bosuta jesu [Gradište](https://hr.m.wikipedia.org/wiki/Gradi%C5%A1te "Gradište"), [Cerna](https://hr.m.wikipedia.org/wiki/Cerna "Cerna"), [Andrijaševci](https://hr.m.wikipedia.org/wiki/Andrija%C5%A1evci "Andrijaševci"), [Rokovci](https://hr.m.wikipedia.org/wiki/Rokovci "Rokovci"), [Vinkovci](https://hr.m.wikipedia.org/wiki/Vinkovci "Vinkovci"), [Privlaka](https://hr.m.wikipedia.org/wiki/Privlaka_\(Vukovarsko-srijemska_%C5%BEupanija\) "Privlaka (Vukovarsko-srijemska županija)"), [Nijemci](https://hr.m.wikipedia.org/wiki/Nijemci_\(op%C4%87ina\) "Nijemci (općina)"), [Podgrađe](https://hr.m.wikipedia.org/wiki/Podgra%C4%91e_\(Nijemci\) "Podgrađe (Nijemci)"), [Apševci](https://hr.m.wikipedia.org/wiki/Ap%C5%A1evci "Apševci"), [Lipovac](https://hr.m.wikipedia.org/wiki/Lipovac "Lipovac"), [Batrovci](https://hr.m.wikipedia.org/wiki/Batrovci "Batrovci"), [Morović](https://hr.m.wikipedia.org/wiki/Morovi%C4%87 "Morović"), [Višnjićevo](https://hr.m.wikipedia.org/wiki/Vi%C5%A1nji%C4%87evo "Višnjićevo") i [Bosut](https://hr.m.wikipedia.org/wiki/Bosut_\(Srijemska_Mitrovica,_Srbija\) "Bosut (Srijemska Mitrovica, Srbija)").