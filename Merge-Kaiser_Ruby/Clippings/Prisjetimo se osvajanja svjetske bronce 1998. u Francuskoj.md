---
source: "https://sport.hrt.hr/hrvatska-na-sp-u/prisjetimo-se-osvajanja-bronce-1998-u-francuskoj-10507139"
published: 2022-12-16
created: 2025-07-26
tags:
---
16.12.2022.

20:49

Autor: Hina/HRT/Qatara/I.L.

![[~/×/eac0b4b69a698c102aa24e4be42dd0c3_MD5.webp]]

Hrvatska nogometna reprezentacija je na svjetskom prvenstvu debitirala 1998. u Francuskoj i odmah osvojila broncu što je do srebra iz Rusije 2018. bio najveći uspjeh u povijesti hrvatskog nogometa.

[Četvorica propustila posljednji trening prije Maroka](https://sport.hrt.hr/hrvatska-na-sp-u/cetvorica-propustila-posljednji-trening-prije-maroka-10507033) ![[~/×/ac21ba9051dbc9dea4554fc8106d3cce_MD5.webp]]

[Detaljni savjeti i informacije za doček Vatrenih](https://sport.hrt.hr/hrvatska-na-sp-u/mup-izdao-detaljne-savjete-i-informacije-za-docek-vatrenih-10507013) ![[~/×/b7a43506a78bbe8ba7653948cd38873b_MD5.webp]]

Vatreni su dosad pet puta nastupili na svjetskim prvenstvima, a svaki puta kada bi prošli grupu, osvojili bi neku od medalja - broncu 1998. u Francuskoj, te srebro u Rusiji 2018.  

  

Dvije godine nakon što je debitirala na Europskom prvenstvu u Engleskoj gdje je ispala u četvrtfinalu, hrvatska nogometna reprezentacija se 1998. predstavila i ostatku svijeta debitiravši na World Cupu u Francuskoj.

<video title="" src="https://apihrt.akamaized.net/media/83/b5/161222-sp-qatara-bronca-medalja-final-20221216180121.mp4"></video>

00:00

00:00

00:00

Na "Coupe de Mondeu" po prvi put su nastupile 32 reprezentacije, a za nas SP u Francuskoj ima povijesni značaj, jer je hrvatska reprezentacija pod vodstvom [[Miroslava Blaževića]] u svom premijernom izdanju stigla do trećeg mjesta.

Taj podvig u povijesti svjetskog nogometa izveo je još jedino Portugal 1966. godine stigavši u debiju također do bronce.

U trenutku kada je postala službena članica FIFA-e, Hrvatska se nalazila na 125. mjestu svjetske ljestvice, a nakon World Cupa 1998. u Francuskoj, Vatreni su se popeli na treće mjesto ljestvice.


Hrvatska je nastup u Francuskoj izborila kroz kvalifikacije osvojivši drugo mjesto u skupini 1 iza Danske. Danci su se kao pobjednici skupine izravno kvalificirali, dok je Hrvatska igrala u dodatne kvalifikacije protiv Ukrajine.

Prva utakmica odigrana je u Zagrebu 29. listopada 1997., a hrvatska vrsta je pobijedila 2-0 golovima **Bilića** u 11. i **Vlaovića** u 49. minuti. U drugoj utakmici u Kijevu 15. studenog bilo je 1-1. Strijelac za Ukrajinu bio je Ševčenko u 5. minuti, a za Hrvatsku je zabio Bokšić u 27. minuti.

##### Galerija

![[~/×/80c68aa2a0530a91657c8371fb84ed30_MD5.webp]] ![[~/×/0fbed1a740d0e473ece9f3bce6e7e4ec_MD5.webp]]

Na Svjetskom prvenstvu 1998. u Francuskoj Hrvatska je bila u skupini H s Jamajkom, Japanom i Argentinom.  
  

**HRVATSKA - JAMAJKA 3-1 (1-1)  

**Dugo očekivani, prvi nastup hrvatske nogometne reprezentacije na svjetskim prvenstvima nije mogao početi na bolji način, uz glasnu potporu blizu osam tisuća hrvatskih navijača Hrvatska je svladala Jamajku sa 3-1. Hrvatska je povela u 27. minuti. 

Nakon kornera **Štimac** je pogodio gredu, a **Stanić** spretno s tri metra odbijenu je loptu pospremio u mrežu, za prvi hrvatski pogodak u povijesti SP-a. Nažalost, u zadnjoj minuti prvog poluvremena Jamajka je poravnala na 1-1, a strijelac je **Robbie** **Earle**.  
  
Očekivana agresivnost na početku drugog dijela rezultirala je novim vodstvom Hrvatske, u 53. minuti. **Robert** **Prosinečki** je slobodni udarac iskosa sa desne strane prvo iskoristio da "rolingom" izigra svog čuvara, a onda je lobom uputio loptu u mrežu. Hrvatsku pobjedu od 3-1 potvrdio je **Davor** **Šuker** pogotkom u 69. minuti.  
  
LENS. Stadion Felix Bollaert - 41.000; Sudac: Vitor Melo Pereira (Portugal) Strijelci: 1-0 Stanić (27), 1-1 Earle (45), 2-1 Prosinečki (53), 3-1 Šuker (69)  
**  
HRVATSKA - JAPAN 1-0 (0-0)**  
  
U mnogo težoj utakmici no što je očekivano, hrvatski nogometaši su pobjedom nad Japanom sa 1-0 osigurali plasman u osminu finala. Nakon mnogo propuštenih prilika u prvih 45 minuta, hrvatski je izbornik **Miroslav** **Blažević** u drugom poluvremenu izmjenama pokušao dodati napadačke agresivnosti našoj reprezentaciji.  
  
Već je na poluvremenu umjesto Štimca ušao **Vlaović**, a u 67. je minuti napadu dodan i **Silvio** **Marić**. To je urodilo plodom, i u 77. minuti Davor Šuker je nakon gužve u japanskom šesnaestercu ubacio loptu u mrežu.  
  
NANTES. Stadion Beaujoire - 45.000; Sudac: Ramesh Ramdhan (Trinidad i Tobago) Strijelac: 1-0 Šuker (77)  
  
**HRVATSKA - ARGENTINA 0-1 (0-1)**  
  
U utakmici koja za Hrvatsku nije imala nikakav natjecateljski značaj, budući da su Vatreni već osigurali plasman u osminu finala, Argentina je slavila sa 1-0 golom **Hectora** **Pinede** u 36. minuti. Hrvatska je rijetko prijetila unatoč tome što je igrala najjačem sastavu.  
  
BORDEAUX. Stadion Lescure - 37.000 gledatelja; Sudac: Said Belgola (Maroko) Strijelac: 0-1 Pineda (36)  
  
**OSMINA FINALA: HRVATSKA - RUMUNJSKA 1-0 (1-0)**  
U susretu osmine finala SP-a nogometaši Hrvatske svladali su Rumunjsku sa 1-0. Pobjeda je mogla biti i uvjerljivija, jer su Rumunji mogli primiti barem pet zgoditaka. Zrela i trkački superiorna Hrvatska je Rumunjima dopustila tek jednu polupriliku u cijelom susretu.  
  
Strijelac jedinog pogotka bio je Davor Šuker iz jedanaesterca na isteku prvog poluvremena, nakon što je **Gabriel** **Popescu** oborio **Aljošu** **Asanovića**. Šuker je dvaput morao svladati Steleu, budući da mu je uspješan prvi pokušaj poništio argentinski sudac, ali je u drugom [[Davor Šuker]] poslao loptu u isti lijevi kut.  
  
BORDEAUX. Stadion Lescure - 35.000 gledatelja; Sudac; Javier Castrilli (Argentina) Strijelac: 1-0 Šuker (45-11m).  
  
**ČETVRTFINALE: HRVATSKA - NJEMAČKA 3-0 (1-0)**  

U susretu četvrtzavršnice SP-a u Lyonu su nogometaši Hrvatske svladali Njemačku sa 3-0. Pretjerana agresivnost Nijemaca, te velika nervoza rezultirali su isključenjem **Woernsa** zbog prekršaja na Šukerom u 40. minuti. To je bio ključni trenutak susreta, jer od tada igra samo hrvatska reprezentacija.  
  
Na isteku poluvremena, u 45. minuti, Jarni je s lijeve strane sa 20-tak metara opalio po lopti koja je odsjela u lijevom kutu. Sličan "recept" primijenio je Vlaović u 80. minuti, ovaj puta sa desne strane u desni **Koepkeov** kut. Konačan rezultat postavio je Davor Šuker u 86. minuti, nakon solo prodora pucao je kroz noge njemačkog vratara.  
  

LYON. Stadion Gerland - 44.000 gledatelja; Sudac: Rune Pedersen (Norveška) Strijelci: 1-0 Jarni (45), 2-0 Vlaović (80), 3-0 Šuker (86) Crveni karton: Christian Woerns (40)  
  
**POLUFINALE: HRVATSKA - FRANCUSKA 1-2 (0-0)  
**Hrvatska vrsta zaustavljena je u polufinalu od Francuske (2-1) u utakmici koja je, unatoč porazu, potvrdila da je Hrvatska neosporno nogometna velesila. Razlog zbog kojeg Hrvatska nije igrala u finalu bio je branič **Lilian** **Thuram**, dvostruki strijelac, kojemu su to bili prvi golovi u nacionalnom dresu, i jedini.  
  
Hrvatska je povela na samom startu drugog poluvremena, **Asanović** je odlično proigrao Šukera, koji zabija za vodstvo Vatrenih u 46. minuti. Ostaje žal što se slavlje nakon vodećeg zgoditka nije proteglo barem nekoliko minuta.  
  
Nažalost, samo 30 sekundi kasnije **Boban** je izgubio loptu na rubu šesnaesterca, **Djorkaeff** je proigrao Thurama, čiju loptu **[[Ladić]]** nije mogao obraniti. U 70. minuti dogodila se slična situacija, **Jarni** je izgubio loptu, a Thuram je pogodio sami kut Ladićevih vrata za pobjedu Francuza.  
  
PARIZ. Stadion Stade de France - 80.000 gledatelja; Sudac: Jose Maria Garcia Aranda (Španjolska) Strijelci: 1-0 Šuker (46), 1-1 Thuram (47), 1-2 Thuram (70) Crveni karton: Laurent Blanc (74)  
  
**ZA 3. MJESTO: HRVATSKA - NIZOZEMSKA 2-1 (2-1)**  
  
Vatreni su naslov treće selekcije na svijetu osvojili svladavši Nizozemsku sa 2-1, golovima [[Robert Prosinečki]] te Davora Šukera, koji je postao najbolji strijelac SP-a sa ukupno šest golova.  
  
U otvorenoj utakmici prepunoj prilika hrvatska je reprezentacija bila preciznija iskoristivši dvije od tri najizglednije prilike, dok su Nizozemci promašili nekoliko sjajnih prigoda. Hrvatska je povela golom Prosinečkog (13), a izjednačio je **Zenden** (22). Pobjednički gol za Vatrene zabio je Šuker (36).  
  
PARIZ. Stadion Park prinčeva - 60.000 gledatelja; Sudac: Epifanio Gonzales Chavez (Paragvaj) Strijelci: 1-0 Prosinečki (13), 1-1 Zenden (22), 2-1 Šuker (36)

___

![Prisega 65 vježbenika za službenike pravosudne policije ](https://sport.hrt.hr/yH5BAEAAAAALAAAAAABAAEAAAIBRAA7)

[View original](https://vijesti.hrt.hr/hrvatska/pravosudna-policija-65-novih-sluzbenika-stupa-u-sluzbu-12262345)![Gaza](https://sport.hrt.hr/yH5BAEAAAAALAAAAAABAAEAAAIBRAA7)

[View original](https://vijesti.hrt.hr/svijet/izrael-dopusta-dostavu-strane-pomoci-padobranima-u-pojas-gaze-12262340)Požar kod Šibenika buknuo zbog građevinskih radova

prije

20 h

![Požar u zaleđu Šibenika](https://sport.hrt.hr/yH5BAEAAAAALAAAAAABAAEAAAIBRAA7)

[View original](https://vijesti.hrt.hr/hrvatska/pozar-u-zaledu-sibenika-12262283)

## Vezani sadržaj### [Knjaz kod Vatrenih: Bruno Petković](https://hrtprikazuje.hrt.hr/hrt1/knjaz-kod-vatrenih-bruno-petkovic-12243948)

[![Nedjelja, 20. srpnja na Prvom](https://sport.hrt.hr/yH5BAEAAAAALAAAAAABAAEAAAIBRAA7)](https://hrtprikazuje.hrt.hr/hrt1/knjaz-kod-vatrenih-bruno-petkovic-12243948)Knjaz kod Vatrenih: Martin Erlić

![Nedjelja, 27. srpnja na Prvom ](https://sport.hrt.hr/yH5BAEAAAAALAAAAAABAAEAAAIBRAA7)

[View original](https://hrtprikazuje.hrt.hr/dokumentarci/knjaz-kod-vatrenih-martin-erlic-0-12249850)Modrić Rakitiću: Bila je čast stvarati povijest s tobom

![Ivan Rakitić i Luka Modrić 2019.  ](https://sport.hrt.hr/yH5BAEAAAAALAAAAAABAAEAAAIBRAA7)

[View original](https://sport.hrt.hr/hrvatski-nogomet/modric-rakiticu-bila-je-cast-stvarati-povijest-s-tobom-12243940)FIFA: Vatreni među deset najboljih reprezentacija svijeta

![Joško Gvardiol, Kristijan Jakić](https://sport.hrt.hr/yH5BAEAAAAALAAAAAABAAEAAAIBRAA7)

[View original](https://sport.hrt.hr/hrvatski-nogomet/fifa-vatreni-medu-deset-najboljih-reprezentacija-svijeta-12240751)

[

## Vijesti

](https://vijesti.hrt.hr/)

[![Irena Hrstić](https://sport.hrt.hr/yH5BAEAAAAALAAAAAABAAEAAAIBRAA7)](https://vijesti.hrt.hr/hrvatska/hrstic-pacijent-treba-zdravstvenu-uslugu-odmah-kad-mu-je-potrebna--12262039)

[![Patriot](https://sport.hrt.hr/yH5BAEAAAAALAAAAAABAAEAAAIBRAA7)](https://vijesti.hrt.hr/svijet/zelenski-ukrajina-osigurala-tri-sustava-patriot-namjerava-financirati-jos-sedam-12262140)

### [Zelenski: Ukrajina osigurala tri sustava Patriot, namjerava financirati još sedam](https://vijesti.hrt.hr/svijet/zelenski-ukrajina-osigurala-tri-sustava-patriot-namjerava-financirati-jos-sedam-12262140)

[![Zagreb](https://sport.hrt.hr/yH5BAEAAAAALAAAAAABAAEAAAIBRAA7)](https://vijesti.hrt.hr/hrvatska/bacic-odbijanje-zagrebackog-gup-a-nije-politicki-motivirano-isto-postupamo-i-u-obz-12262187)

### [Bačić: Odbijanje zagrebačkog GUP-a nije politički motivirano](https://vijesti.hrt.hr/hrvatska/bacic-odbijanje-zagrebackog-gup-a-nije-politicki-motivirano-isto-postupamo-i-u-obz-12262187)

[![Požar, ilustracija](https://sport.hrt.hr/yH5BAEAAAAALAAAAAABAAEAAAIBRAA7)](https://vijesti.hrt.hr/svijet/pozar-26-12262174)

### [Veliki požar u BiH još nije ugašen, Hrvatska poslala pomoć](https://vijesti.hrt.hr/svijet/pozar-26-12262174)

[

## Magazin

](https://magazin.hrt.hr/)

[![U vrijeme godišnjih odmora raste broj napuštenih kućnih ljubimaca](https://sport.hrt.hr/yH5BAEAAAAALAAAAAABAAEAAAIBRAA7)](https://magazin.hrt.hr/price-iz-hrvatske/u-vrijeme-godisnjih-odmora-raste-broj-napustenih-kucnih-ljubimaca-12260695)

[![Ivan Benc](https://sport.hrt.hr/yH5BAEAAAAALAAAAAABAAEAAAIBRAA7)](https://magazin.hrt.hr/price-iz-hrvatske/pregradski-biciklist-na-zapadnom-putu-svile--12260879)

### [Pregradski biciklist na “Zapadnom putu svile”](https://magazin.hrt.hr/price-iz-hrvatske/pregradski-biciklist-na-zapadnom-putu-svile--12260879)

[![Završena prva faza nove biciklističke i pješačke staze Greenway](https://sport.hrt.hr/yH5BAEAAAAALAAAAAABAAEAAAIBRAA7)](https://vijesti.hrt.hr/hrvatska/zavrsena-prva-faza-nove-biciklisticke-i-pjesacke-staze-greenway-12260945)

### [Završena prva faza nove biciklističke i pješačke staze Greenway](https://vijesti.hrt.hr/hrvatska/zavrsena-prva-faza-nove-biciklisticke-i-pjesacke-staze-greenway-12260945)

[![Svjetski dan prevencije utapanja u organizaciji Crvenog križa](https://sport.hrt.hr/yH5BAEAAAAALAAAAAABAAEAAAIBRAA7)](https://vijesti.hrt.hr/hrvatska/svjetski-dan-prevencije-utapanja-u-organizaciji-crvenog-kriza-12262232)

### [Svjetski dan prevencije utapanja](https://vijesti.hrt.hr/hrvatska/svjetski-dan-prevencije-utapanja-u-organizaciji-crvenog-kriza-12262232)

![[~/×/adf394f5655a779866da4944f386bfec_MD5.png]]

Autorska prava - HRT © Hrvatska radiotelevizija.

Sva prava pridržana.

hrt.hr nije odgovoran za sadržaje eksternih izvora

[Postavke privatnosti](https://sport.hrt.hr/hrvatska-na-sp-u/#)