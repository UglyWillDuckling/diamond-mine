---
source: "https://hr.m.wikipedia.org/wiki/Josif_Staljin"
published: 2004-10-28
created: 2025-06-13
tags:
---
- [Stranica](https://hr.m.wikipedia.org/wiki/Josif_Staljin)
- [Razgovor](https://hr.m.wikipedia.org/wiki/Razgovor:Josif_Staljin)

**Josif Visarionovič Staljin**, ili **Iosif Besarion (Soso) Džugašvili** ([gruzijski](https://hr.m.wikipedia.org/wiki/Gruzijski "Gruzijski"): *Iosseb (Soso) Besarionis dze Džugašvilii*, *იოსებ (სოსო) ბესარიონის ძე ჯუღაშვილი*, [ruski](https://hr.m.wikipedia.org/wiki/Ruski "Ruski"): *Иосиф Виссарионович Сталин*) ([Gori](https://hr.m.wikipedia.org/wiki/Gori "Gori"), [Gruzija](https://hr.m.wikipedia.org/wiki/Gruzija "Gruzija"), [18\. prosinca](https://hr.m.wikipedia.org/wiki/18._prosinca "18. prosinca") [1878.](https://hr.m.wikipedia.org/wiki/1878. "1878.") – [Moskva](https://hr.m.wikipedia.org/wiki/Moskva "Moskva"), [5\. ožujka](https://hr.m.wikipedia.org/wiki/5._o%C5%BEujka "5. ožujka") [1953.](https://hr.m.wikipedia.org/wiki/1953. "1953.")), bio je [sovjetski](https://hr.m.wikipedia.org/wiki/Sovjetski_savez "Sovjetski savez") političar, državnik te [komunistički](https://hr.m.wikipedia.org/wiki/Komunizam "Komunizam") diktator.

U doba njegove vladavine Sovjetski Savez se razvio iz nazadne poljoprivredne zemlje u svjetsku silu. Unatoč napredovanju Sovjetskog Saveza, on je bio odgovoran za smrt oko 8,7 do 9 milijuna ljudi od čega je oko 6 milijuna namjerno ubijeno.<sup><a href="https://hr.m.wikipedia.org/wiki/#cite_note-:0-1"><span>[</span>1<span>]</span></a></sup> <sup><a href="https://hr.m.wikipedia.org/wiki/#cite_note-2"><span>[</span>2<span>]</span></a></sup> Napravio je mnoge čistke u [Crvenoj armiji](https://hr.m.wikipedia.org/wiki/Crvena_armija "Crvena armija") i time joj smanjio borbenu moć.<sup><a href="https://hr.m.wikipedia.org/wiki/#cite_note-3"><span>[</span>3<span>]</span></a></sup> Kao ključni partner [Nacionalsocijalističke Njemačke](https://hr.m.wikipedia.org/wiki/Hitler "Hitler") kroz [Pakt Hitler-Staljin](https://hr.m.wikipedia.org/wiki/Pakt_Hitler-Staljin "Pakt Hitler-Staljin"),<sup><a href="https://hr.m.wikipedia.org/wiki/#cite_note-4"><span>[</span>4<span>]</span></a></sup> <sup><a href="https://hr.m.wikipedia.org/wiki/#cite_note-5"><span>[</span>5<span>]</span></a></sup> a kasnije kao partner zapadnih saveznika imao je odlučujući utjecaj na početak i tijek [Drugog svjetskog rata](https://hr.m.wikipedia.org/wiki/Drugi_svjetski_rat "Drugi svjetski rat") te poslijeratno oblikovanje [Europe](https://hr.m.wikipedia.org/wiki/Europa "Europa"). Tijekom njegove vladavine, ubijeno je 1.5 do 1.7 milijuna ljudi u [gulazima](https://hr.m.wikipedia.org/wiki/Gulag "Gulag") <sup><a href="https://hr.m.wikipedia.org/wiki/#cite_note-6"><span>[</span>6<span>]</span></a></sup> i tijekom političkih progona [diktatorske](https://hr.m.wikipedia.org/wiki/Totalitarizam "Totalitarizam") vlasti te od posljedica i zabluda ekonomske politike. Glavni je krivac za [Holodomor](https://hr.m.wikipedia.org/wiki/Holodomor "Holodomor"), u kojem je isplaniranim genocidom, ubio od tri do pet milijuna [Ukrajinaca](https://hr.m.wikipedia.org/wiki/Ukrajinci "Ukrajinci"). Izjava „ *Smrt jednog čovjeka je tragedija, smrt milijuna- statistika* ” se često krivo pripisuje njemu, iako ju je zapravo izrekao pisac [Erich Maria Remarque](https://hr.m.wikipedia.org/wiki/Erich_Maria_Remarque "Erich Maria Remarque").<sup><a href="https://hr.m.wikipedia.org/wiki/#cite_note-7"><span>[</span>7<span>]</span></a></sup> <sup><a href="https://hr.m.wikipedia.org/wiki/#cite_note-8"><span>[</span>8<span>]</span></a></sup>

![[~/×/a386100d43195b91a3ee4a083b12e202_MD5.jpg]]

Staljin kao dijete (1894.)

Otac mu je bio postolar Visarion Ivanović ([gruzijski](https://hr.m.wikipedia.org/wiki/Gruzijski "Gruzijski"): ***ბესარიონ ჯუღაშვილი***), rodom iz grada Gori u Tifiliskoj guberniji, a podrijetlom seljak iz sela Didi-Dilo, a mati [Ekaterina Geladze](https://hr.m.wikipedia.org/wiki/Ekaterina_Geladze "Ekaterina Geladze") (gruzijski: *ეკატერინე გელაძე*), iz kmetovske obitelji Geladzea iz sela [Gambareulija](https://hr.m.wikipedia.org/w/index.php?title=Gambareuli&action=edit&redlink=1 "Gambareuli (stranica ne postoji)"), bila je [Gruzijka](https://hr.m.wikipedia.org/wiki/Gruzijci "Gruzijci") po nacionalnosti.

Gruzijski revolucionarni marksist (kasnije je sam dodao Visarionovič imenu oca) i poslije doživotni diktator [SSSR](https://hr.m.wikipedia.org/wiki/SSSR "SSSR") -a ([1928.](https://hr.m.wikipedia.org/wiki/1928. "1928.") – [1953.](https://hr.m.wikipedia.org/wiki/1953. "1953.")) rođen je [18\. prosinca](https://hr.m.wikipedia.org/wiki/18._prosinca "18. prosinca") 1878. godine u mjestu [Goriju](https://hr.m.wikipedia.org/wiki/Gori "Gori") (Tifilska gubernija) kao sin postolara i bivšeg kmeta. Oba roditelja nisu govorila [ruski jezik](https://hr.m.wikipedia.org/wiki/Ruski_jezik "Ruski jezik"),<sup><a href="https://hr.m.wikipedia.org/wiki/#cite_note-znanje-9"><span>[</span>9<span>]</span></a></sup> <sup><a href="https://hr.m.wikipedia.org/wiki/#cite_note-moljac-10"><span>[</span>10<span>]</span></a></sup> ali ga je Staljin naučio dok je pohađao višu vjersku školu u rodnom mjestu.<sup><a href="https://hr.m.wikipedia.org/wiki/#cite_note-moljac-10"><span>[</span>10<span>]</span></a></sup> Bio je i student teologije u pravoslavnom sjemeništu u [Tbilisiju](https://hr.m.wikipedia.org/wiki/Tbilisi "Tbilisi") iz kojeg je izopćen [1899.](https://hr.m.wikipedia.org/wiki/1899. "1899.") godine jer se godinu dana ranije ([1898.](https://hr.m.wikipedia.org/wiki/1898. "1898.")) pridružio ilegalnoj Ruskoj socijaldemokratskoj radničkoj stranci. Za pohađanje sjemenišne škole Soso (to mu je bio nadimak u školi) dobio je stipendiju kao najbolji učenik u cijeloj školi.

Karijeru revolucionara započeo je kao propagandist među željezničarskim radnicima u [Tbilisiju](https://hr.m.wikipedia.org/wiki/Tbilisi "Tbilisi"). Policija ga je [1902.](https://hr.m.wikipedia.org/wiki/1902. "1902.") godine uhitila u [Batumiju](https://hr.m.wikipedia.org/wiki/Batumi "Batumi") da bi proveo više od godine dana u zatvoru, nakon čega je protjeran u [Sibir](https://hr.m.wikipedia.org/wiki/Sibir "Sibir") odakle je pobjegao [1904.](https://hr.m.wikipedia.org/wiki/1904. "1904.") godine. Da ne bismo nabrajali sva njegova uhićenja, spomenut ćemo da je između [1902.](https://hr.m.wikipedia.org/wiki/1902. "1902.") i [1913.](https://hr.m.wikipedia.org/wiki/1913. "1913.") godine Staljin uhićen osam i protjerivan sedam puta, a ukupno šest puta uspio je pobjeći. Njegov zadnji izgon dogodio se [1913.](https://hr.m.wikipedia.org/wiki/1913. "1913.") godine i trajao je sve do [1917.](https://hr.m.wikipedia.org/wiki/1917. "1917.") godine. Po povratku iz [Sibira](https://hr.m.wikipedia.org/wiki/Sibir "Sibir") [1904.](https://hr.m.wikipedia.org/wiki/1904. "1904.") godine Staljin se vjenčao. Njegova prva supruga Jekaterina Svanidze umrla je [1910.](https://hr.m.wikipedia.org/wiki/1910. "1910.") godine. Druga supruga [Nadežda Alilujeva](https://hr.m.wikipedia.org/w/index.php?title=Nade%C5%BEda_Alilujeva&action=edit&redlink=1 "Nadežda Alilujeva (stranica ne postoji)"), s kojom se oženio [1919.](https://hr.m.wikipedia.org/wiki/1919. "1919.") godine počinila je samoubojstvo [1932.](https://hr.m.wikipedia.org/wiki/1932. "1932.") godine.

U zadnjim godinama carske Rusije od [1905.](https://hr.m.wikipedia.org/wiki/1905. "1905.") do [1917.](https://hr.m.wikipedia.org/wiki/1917. "1917.") godine Staljin je bio više sljedbenik nego vođa. Uvijek je podržavao boljševičku frakciju unutar stranke, ali njegov je doprinos bio više praktični nego teoretski. Usprkos svojoj odanosti Lenjinu, smatrao je pomirenje s [menjševicima](https://hr.m.wikipedia.org/wiki/Menj%C5%A1evici "Menjševici") vrlo važnim za ostvarenje [marksističke](https://hr.m.wikipedia.org/wiki/Marksizam "Marksizam") revolucije, zbog čega je nekoliko puta došao u sukob s Lenjinom i [Trockim](https://hr.m.wikipedia.org/wiki/Lav_Trocki "Lav Trocki").<sup><a href="https://hr.m.wikipedia.org/wiki/#cite_note-11"><span>[</span>11<span>]</span></a></sup> Godine [1907.](https://hr.m.wikipedia.org/wiki/1907. "1907.") pomogao je u organizaciji prepada banke u Tbilisiju da bi izvlastili fondove. Vođa boljševika [Lenjin](https://hr.m.wikipedia.org/wiki/Lenjin "Lenjin") u to vrijeme kooptirao ga je u boljševički Centralni komitet. Naredne godine nakratko je bio urednik partijskog lista Pravda (hrv. Istina), a na Lenjinov poticaj napisao je svoje prvo veliko djelo: *Marksizam i nacionalno pitanje*. Nakon ruske revolucije u veljači [1917.](https://hr.m.wikipedia.org/wiki/1917. "1917.") godine Staljin se vratio u [Petrograd](https://hr.m.wikipedia.org/wiki/Petrograd "Petrograd") (sada: Sankt Peterburg), gdje je nastavio uređivati partijski list. Zajedno s Levom Kamenevim Staljin je dominirao pri donošenju partijskih odluka, sve do Lenjinova dolaska u travnju. Politiku suradnje s privremenom vladom koju su njih dvojica vodili, Lenjin je odbacio.

![[~/×/e4c6089cd2c9a584104256c2f0438244_MD5.jpg]]

Lenjin i Staljin 1922. godine. Neki povjesničari ovu sliku smatraju kasnijom fotomontažom jer su Stalljin i Lenjin nakon revolucije došli u sukob.

Iako bez osobite uloge u pripremi Oktobarske revolucije ušao je u sovjetsku vladu kao komesar za neruske narodnosti te postao član [Politbiroa](https://hr.m.wikipedia.org/wiki/Politbiro "Politbiro") Komunističke partije [1917.](https://hr.m.wikipedia.org/wiki/1917. "1917.") godine. Zajedno s Jakovom Sverdlovim i Leonom Trockim pomogao je Lenjinu riješiti sva goruća pitanja u teškim vremenima građanskog rata. Staljin je u građanskome ratu sudjelovao i kao zapovjednik na nekoliko bojišnica. Godine [1922.](https://hr.m.wikipedia.org/wiki/1922. "1922.") postao je generalni sekretar Komunističke partije. Nakon [Lenjinove](https://hr.m.wikipedia.org/wiki/Lenjin "Lenjin") smrti Staljin je sa Zinovjevim i Kamenevim vodio zemlju. S tim privremenim saveznicima Staljin je napao Trockog, kandidata s najviše šansi da naslijedi Lenjina. Kada je uklonio Trockoga, Staljin je promijenio smjer udružujući se s Nikolajem Buharinom i Aleksejem Rikovim protiv Zinovjeva i Kameneva. Do svoga pedesetog rođendana [1929.](https://hr.m.wikipedia.org/wiki/1929. "1929.") godine Staljin je učvrstio svoj položaj na mjestu Lenjinova nasljednika.

![[~/×/8483b649004f3de13389c77909dd52c0_MD5.jpg]]

Staljin s pjesnikom Maksimom Gorkim.

Kritike koje padaju na račun Staljina dolaze prije svega zbog milijuna ubijenih stanovnika Sovjetskog Saveza između razdoblja kasnih dvadesetih i kasnih tridesetih godina dvadesetog stoljeća. Prvu rundu tih pokolja čini postupak ubrzane [industrijalizacije](https://hr.m.wikipedia.org/wiki/Industrijalizacija "Industrijalizacija"). Budući da Sovjetski Savez nije imao financijskih sredstava za gradnju industrije, Staljin naređuje oduzimanje ljetine od seljaka nakon čega bi se ona prodavala na svjetskom tržištu da bi se skupio novac za kupnju tvorničkih strojeva. Tijekom tih događaja koji počinju [1928.](https://hr.m.wikipedia.org/wiki/1928. "1928.") godine, ali se događaju prije svega u razdoblju [1931.](https://hr.m.wikipedia.org/wiki/1931. "1931.") – [1934.](https://hr.m.wikipedia.org/wiki/1934. "1934.") godine procjenjuje se da je umrlo prije svega od gladi deset milijuna ljudi, jer toliki ih broj nedostaje na popisu stanovništva iz [1937.](https://hr.m.wikipedia.org/wiki/1937. "1937.") godine Ukrajinci su to crno razdoblje, kad ih je umrlo od gladi 3.5 milijuna, nazvali [Gladomor](https://hr.m.wikipedia.org/wiki/Gladomor "Gladomor"). Da je situacija u južnom [SSSR](https://hr.m.wikipedia.org/wiki/SSSR "SSSR") -u postala očajna, vlada u Moskvi znala je još [1933.](https://hr.m.wikipedia.org/wiki/1933. "1933.") godine kada izdaje naređenje da se spriječi odlazak ljudi iz toga područja u druge dijelove zemlje zbog širenja "proturevolucionarnih" laži. Ipak, pravo iznenađenje dolazi iz popisa stanovništva [1937.](https://hr.m.wikipedia.org/wiki/1937. "1937.") godine kad, čuvši rezultat, Staljin izražava realni užas i naređuje vršenje novog popisa koji će prikazati povoljniji rezultat za državu.

Staljin je realno znao da će doći do gladi, ali ne takvog pomora, što ga ipak ne oslobađa odgovornosti. Koju godinu kasnije u svom, na zapadu poznatom, govoru tvrdi: " *Smrt jednog čovjeka je tragedija, smrt milijuna – statistika* ".

Njegov drugi govor na početku prve petoljetke kraljem dvadesetih godina dvadesetog stoljeća pokazao se potpuno istinit: " *U deset godina mi moramo dostići Europu ili nas neće biti.*"

Ovom ubrzanom industralizacijom Sovjetski Savez uvećao je industrijsku proizvodnju za nekoliko tisuća posto. Država koja je [1922.](https://hr.m.wikipedia.org/wiki/1922. "1922.") godine posjedovala samo 13 posto industrijskih kapaciteta zaostale carske Rusije, [1941.](https://hr.m.wikipedia.org/wiki/1941. "1941.") godine druga je svjetska industrijska sila. Bez toga bi [SSSR](https://hr.m.wikipedia.org/wiki/SSSR "SSSR") izgubio [Drugi svjetski rat](https://hr.m.wikipedia.org/wiki/Drugi_svjetski_rat "Drugi svjetski rat").

![[~/×/03cc6c560f4cd49dc3e09bd9ad33a4cc_MD5.gif]]

Josif Staljin

Staljinov razlog za ciljane čistke u tridesetim godinama možemo naći u partijskom kongresu koji se dogodio tijekom siječnja [1934.](https://hr.m.wikipedia.org/wiki/1934. "1934.") godine. Tijekom tadašnjeg glasovanja o kandidatima za Centralni komitet, Staljin je dobio najviše negativnih glasova od svih kandidata. Osoba koja na ovom zasjedanju dobiva najmanje kritike u tajnom glasovanju jest [Sergej Kirov](https://hr.m.wikipedia.org/w/index.php?title=Sergej_Kirov&action=edit&redlink=1 "Sergej Kirov (stranica ne postoji)") koji na ovaj način postaje konkurent za vlast. Smrt popularnog Kirova u atentatu [1\. prosinca](https://hr.m.wikipedia.org/wiki/1._prosinca "1. prosinca") [1934.](https://hr.m.wikipedia.org/wiki/1934. "1934.") godine dovodi do početaka čistki "proturevolucionarnih" elemenata. Proći će više od godine dana prije nego što ove početne čistke stignu do razine masovnih uhićenja i likvidacija koje se događaju između [1936.](https://hr.m.wikipedia.org/wiki/1936. "1936.") – [1939.](https://hr.m.wikipedia.org/wiki/1939. "1939.") godine. Prvobitna oštrica ovih akcija bila je usmjerena na članove partijskog kongresa iz [1934.](https://hr.m.wikipedia.org/wiki/1934. "1934.") godine (pogubljeno njih 90 posto) i bivše, sada već umirovljene političke protivnike (Zinovjev, Kamenev, Tomski, Rikov, Buharin), ali ona je tamo ostala. Najveći je broj žrtvi na kraju izazvala [tajna služba](https://hr.m.wikipedia.org/wiki/Tajna_slu%C5%BEba "Tajna služba") uredbama da se u svakoj općini mora naći i uhititi točno određeni broj "narodnih izdajnika". Većina tako privedenih ljudi bila je potpuno nevina za zločine zbog kojih su osuđeni. Procjenjuje se da je ukupan broj žrtava u ove kratke 3 godine bio 2 milijuna. Bez obzira na ovaj masovni broj smaknutih ljudi, dugotrajnu najveću štetu donijelo je likvidiranje rukovodećih vojnih kadrova (Tuhačevski, Bliher i dr.) što prouzročuje katastrofalne posljedice u vrijeme početka rata.

Napad Njemačke na Sovjetski Savez prouzročio je na svom samom početku kratki živčani slom kod Staljina koji se desetak dana isključio od svijeta. U trenutku kada su se napokon Molotov, Berija i drugi dužnosnici usudili doći u njegovu sobu, on ih je samo pitao jesu li ga došli pogubiti zbog štete nanesene domovini. Prvi javni nastup [Staljin](https://hr.m.wikipedia.org/wiki/Staljin "Staljin") je imao [3\. srpnja](https://hr.m.wikipedia.org/wiki/3._srpnja "3. srpnja") [1941.](https://hr.m.wikipedia.org/wiki/1941. "1941.") godine. Razloge takvomu razmišljanju nije teško uočiti. Veliki početni njemački uspjesi, prije svega u zraku, posljedica su toga što se sovjetske zračne snage nisu nalazile u svojim napadačkim pozicijama prema protivniku, jer je savezništvo SSSR-a i Njemačkoga Reicha bilo na snazi do [22\. lipnja](https://hr.m.wikipedia.org/wiki/22._lipnja "22. lipnja") [1941.](https://hr.m.wikipedia.org/wiki/1941. "1941.") godine. To je u prijevodu značilo da [njemačko](https://hr.m.wikipedia.org/wiki/Tre%C4%87i_Reich "Treći Reich") zrakoplovstvo može napasti i uništiti sovjetske zračne baze. Rezultat toga bilo je gotovo potpuno uništenje sovjetskih zračnih snaga.

Sreća se u ratu na kraju okrenula na stranu Staljina jer je on, za razliku od [Hitlera](https://hr.m.wikipedia.org/wiki/Hitler "Hitler"), slušao savjete svojih generala. Tipična razlika koja donosi pobjedu između njih dvojice nalazila se u pristupu. Staljin bi na sastanku s vojnim rukovodstvom izdao naređenje i onda ga povukao ako bi se njemu suprotstavili generali. [Hitler](https://hr.m.wikipedia.org/wiki/Hitler "Hitler") je smatrao da je uvijek u pravu. Tijekom vođenja ovog rata velik broj politički postavljenih generala već je do [1942.](https://hr.m.wikipedia.org/wiki/1942. "1942.") godine bio smijenjen sa svoje dužnosti i zamijenjen možda manje politički podobnima, ali sposobnijim vojnicima. Nijedan nesposoban general na kraju nije ostao na svom prvobitnom položaju, bez obzira na prijateljstvo s vođom Sovjetskog Saveza. Tijekom rata ovaj vođa svjetskog komunizma nikoga nije štedio, tako da mu je i sin poginuo za domovinu.

Kraj rata nalazi Sovjetski Savez teritorijalno proširen sa skupom satelitskih država između sebe i kapitalističkog zapada. Odgovoran je za masovne zločine počinjenje od strane crvene armije, a kao najgori i najodvratniji zločini spadaju masovno silovanje najmanje 2 milijuna njemačkih žena tijekom kraja rata i poslije rata, te odluka o prisilnom radu Nijemaca nakon kraja rata. Od 1944. – 1956. godine milijun Nijemaca i Njemica izgubili su svoje živote na prisilnom radu u koncentracijskim logorima diljem Staljinovog carstva. Za te zločine do dana današnjeg nitko nije odgovarao.

S druge strane, u ratu je poginulo oko 16 milijuna sovjetskih civila te još najmanje 10 milijuna vojnika, što na frontu, što u zarobljeničkim logorima. Kraj rata [SSSR](https://hr.m.wikipedia.org/wiki/Sovjetski_Savez "Sovjetski Savez") je dočekao s oslabljenom industrijom i gotovo uništenom poljoprivredom u zapadnim područjima, što je jedan od uzroka gladi [1946.](https://hr.m.wikipedia.org/wiki/1946. "1946.") godine, zajedno s ponovnom prisilnom kolektivizacijom.

Zbog nastojanja da svojoj politici podredi nove socijalističke zemlje i njihove komunističke stranke te time nametne svoju volju cijelom komunističkom pokretu, izazvao je [1948.](https://hr.m.wikipedia.org/wiki/1948. "1948.") godine sukob s jugoslavenskim komunistima (tzv. [Rezolucija Informbiroa](https://hr.m.wikipedia.org/wiki/Rezolucija_Informbiroa "Rezolucija Informbiroa") protiv KP Jugoslavije). To je prouzročilo udaljavanje Jugoslavije od komunističkog bloka i približavanje Zapadu.

Posljednje godine svoje vladavine, u siječnju [1953.](https://hr.m.wikipedia.org/wiki/1953. "1953.") godine naredio je uhićenja mnogih moskovskih liječnika, uglavnom Židova, javno ih optužujući za zavjeru s [SAD](https://hr.m.wikipedia.org/wiki/SAD "SAD") -om da ubiju vrhušku Komunističke partije. Perpetuirala se i paranoja o nuklearnom napadu SAD-a na Moskvu. Činilo se kako se sprema repriza Velikog terora iz sredine tridesetih godina 20. stoljeća jer je Kremlj u veljači naredio izgradnju četiriju velikih zatvoreničkih logora, po svemu sudeći za građane židovskog podrijetla za koje se vjerovalo da po nalogu SAD-a žele ubiti njega i uništiti Sovjetski Savez.<sup><a href="https://hr.m.wikipedia.org/wiki/#cite_note-:1-12"><span>[</span>12<span>]</span></a></sup>

Plan o masovnom zatvaranju prekinula je Staljinova smrt 5. ožujka. Višednevna agonija počela je kada je nađen bez svijesti u kasno jutro 1. ožujka, a nakon cjelonoćne večere s četvoricom drugova iz Politbiroa: [Berijom](https://hr.m.wikipedia.org/wiki/Lavrentij_Berija "Lavrentij Berija") (šefom tajne policije), [Maljenkovom](https://hr.m.wikipedia.org/wiki/Georgij_Maljenkov "Georgij Maljenkov") (Staljinovim izravnim nasljednikom), [Hruščovom](https://hr.m.wikipedia.org/wiki/Nikita_Hru%C5%A1%C4%8Dov "Nikita Hruščov") (budućim predsjednikom) i [Bulganjinom](https://hr.m.wikipedia.org/w/index.php?title=Nikolaj_Bulganjin&action=edit&redlink=1 "Nikolaj Bulganjin (stranica ne postoji)"). Prvi su liječnici pozvani na daču tek dan poslije. Analizom dokumenata iz tog doba, nekih poprilično *uljepšanih*, zapadni povjesničari i liječnici zaključili su da su želučano krvarenje i moždani udar mogli biti posljedica trovanja [antikoagulansom](https://hr.m.wikipedia.org/wiki/Antikoagulansi "Antikoagulansi") [varfarinom](https://hr.m.wikipedia.org/w/index.php?title=Varfarin&action=edit&redlink=1 "Varfarin (stranica ne postoji)"). Kao mogućeg izvršitelja navodi se Beriju koji je, prema memoarima Hruščova iz 1970. godine, Molotovu, također članu Politbiroa, izjavio da ga se on riješio i tako ih sve spasio.<sup><a href="https://hr.m.wikipedia.org/wiki/#cite_note-:1-12"><span>[</span>12<span>]</span></a></sup> <sup><a href="https://hr.m.wikipedia.org/wiki/#cite_note-13"><span>[</span>13<span>]</span></a></sup>

Liječnik Aleksander Mijasnikov, koji je bio kraj Staljina na njegovoj samrtnoj postelji, tvrdi da je nakon obdukcije otkrio da je diktator bolovao od "teškog slučaja [ateroskleroze](https://hr.m.wikipedia.org/wiki/Ateroskleroza "Ateroskleroza") u mozgu", te da je ova bolest, koja se razvijala godinama, "utjecala na njegovo zdravlje, karakter i odluke koje je donosio." <sup><a href="https://hr.m.wikipedia.org/wiki/#cite_note-14"><span>[</span>14<span>]</span></a></sup>

Tri godine nakon Staljinove smrti [Nikita Hruščov](https://hr.m.wikipedia.org/wiki/Nikita_Hru%C5%A1%C4%8Dov "Nikita Hruščov") ga je na 20. partijskom kongresu optužio za zločine protiv Partije i izgradnju kulta ličnosti.