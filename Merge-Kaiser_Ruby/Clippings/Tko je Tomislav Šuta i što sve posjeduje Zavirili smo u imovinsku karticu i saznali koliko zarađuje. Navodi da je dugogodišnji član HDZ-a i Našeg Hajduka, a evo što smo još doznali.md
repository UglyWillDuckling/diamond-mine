[![[~/×/38c3de8a5d8af5d4a54692de5912f12c_MD5.jpg]]](https://www.dalmacijadanas.hr/struja-je-sve-skuplja-nikada-povoljnije-do-kucne-solarne-elektrane-forte-solar-daruje-300-eura-popusta-svim-citateljima-na-projektiranje) ![](https://yh5baekaaealaaaaaabaaeaaaictaeaow==/)

![[~/×/4acbc76cf96e10e42bc8551895a7bef6_MD5.png]]

Tomislav Šuta

Tomislav Šuta

Na velikom skupu održanom u četvrtak, 24. listopada na splitskoj Kopilici, **Tomislav Šuta** je službeno predstavljen kao kandidat Hrvatske demokratske zajednice (HDZ) za gradonačelnika Grada Splita na nadolazećim lokalnim izborima. Time su potvrđene dugotrajne špekulacije da će upravo on biti stranački izbor za tu važnu funkciju.

[![[~/×/790aac006cf3ed175ab85322dc25d735_MD5.gif]]](https://www.instagram.com/mandrach_split/?igsh=amNlYjRndnVvM2Qx) ![](https://yh5baekaaealaaaaaabaaeaaaictaeaow==/)

### "Ja sam dite Splita, rođen sam ovdje"

Na događanju su uz brojne HDZ-ove članove i simpatizere, prisustvovali i ministar turizma **Tonči Glavina**, župan Splitsko-dalmatinske županije **Blaženko Boban** te bivši splitski gradonačelnik **Andro Krstulović Opara**. U emotivnom govoru **Tomislav Šuta** izložio je svoju viziju Splita, naglašavajući ključne projekte i promjene koje planira provesti s ciljem unaprjeđenja života građana. Poseban naglasak stavio je na rješavanje infrastrukturnih problema, revitalizaciju gradskih površina te stvaranje novih mogućnosti za sve generacije.

"Ovo je Split budućnosti, Split koji počinjemo graditi od lipnja 2025. godine, a promjene počinju sada i ovdje", izjavio je Šuta, dodavši: "Ja sam dite Splita, rođen sam ovdje, i kao financijski stručnjak s dugogodišnjim iskustvom, imam viziju kako ovaj grad učiniti boljim za sve njegove građane."

[![[~/×/ac4a6751d72302c552c20059439f01d7_MD5.jpg]]](https://www.dalmacijadanas.hr/wp-content/uploads/2024/10/dron-hdz-2-1.jpg)

[GALERIJA

Kliknite za pregled

](https://www.dalmacijadanas.hr/wp-content/uploads/2024/10/dron-hdz-2-1.jpg)

Jedan od ključnih elemenata njegovog plana je izgradnja novih stambenih naselja, posebice za mlade obitelji. "Glavna poruka koju želim poslati je da ćemo napraviti projekte novih staračkih domova, a za mlade ljude i mlade obitelji nove stambene kvartove koji neće samo biti lijepa riječ, nego ključ u ruke", obećao je Šuta. Šuta je istaknuo i važnost unapređenja prometne infrastrukture, koja je već godinama jedan od najvećih izazova u gradu. Najavio je produženje Vukovarske ulice te izgradnju mosta sv. Duje, koji bi povezao Split s Kaštelima, uz potporu Vlade RH. "Split vidimo kao grad prohodnih i čistih ulica, povezane cestovne infrastrukture gdje mladi neće patiti u gužvama. S Vladom ćemo realizirati most sv. Duje i zaobilaznicu Split-Omiš, što će omogućiti lakšu povezanost i manje prometnih gužvi", dodao je.

### "Trebamo zadovoljno stanovništvo, sretne mlade i stare"

Kao dio svog plana, kandidat HDZ-a je istaknuo potrebu za stvaranjem novih radnih mjesta, revitalizaciju brodogradilišta te izgradnju kongresnih i koncertnih dvorana. Posebno je naglasio važnost socijalne skrbi i ravnopravnog tretmana za sve socijalno ugrožene osobe. "Gradu Splitu treba više koncertnih dvorana, središta elitne kulture, kongresnih dvorana, ali i nova garažna mjesta i vrtići", rekao je HDZ-ov kandidat za gradonačelnika Grada Splita. Uz to, obećao je povratak Adventa u njegovom tradicionalnom, blještavom obliku s bogatim programom, rekavši kako Split zaslužuje biti centar događanja tijekom blagdanskog razdoblja. Šuta se također osvrnuo na važne političke poruke, naglašavajući kako Splitu "ne trebaju spomenici vojsci koja ga je napala" te da je vrijeme za promjene.

[![[~/×/4b615141a4d037064da78c8ad8369534_MD5.jpg]]](https://www.dalmacijadanas.hr/wp-content/uploads/2024/10/hdz-tomislav-suta-igor-3.jpeg)

[GALERIJA

Kliknite za pregled

](https://www.dalmacijadanas.hr/wp-content/uploads/2024/10/hdz-tomislav-suta-igor-3.jpeg)

"Želim da svaki građanin Splita zna zašto mi daje podršku. Okružen sam timom stručnjaka, a naš cilj je preobrazba Splita u grad koji raste i razvija se ravnomjerno", rekao je, dodajući: "Trebamo zadovoljno stanovništvo, sretne mlade i stare, to trebaš, grade, i to ću ti dati!"

Na kraju govora je uz pratnju grupe Dalmatino i njihovog hita "Moj Splite" završio svoje obraćanje, uz gromoglasan pljesak okupljenih članova HDZ-a. Šuta je jasno je izložio svoju viziju Splita budućnosti, obećavši grad bez prometnih gužvi, s modernim kvartovima, novim radnim mjestima i raznolikim kulturnim sadržajima.

Predstoji vidjeti hoće li građani Splita prepoznati ovu viziju na predstojećim lokalnim izborima, koji će se održati sljedeće godine.

![](https://www.youtube.com/watch?v=6hIJFUNv09U)

### Tko je Tomislav Šuta?

No tko je zapravo Tomislav Šuta i kako se našao u splitskoj politici? Naime, podnio je imovinsku karticu 4. srpnja 2024. godine povodom stupanja na dužnost zastupnika u Hrvatskom saboru. Šuta je diplomirani ekonomist, a prije nego što je preuzeo zastupničku dužnost, Šuta je imao zapaženo iskustvo u privatnom sektoru. U razdoblju od 29. ožujka 2018. do 31. kolovoza 2023., bio je član uprave i direktor tvrtke "Vodovod i kanalizacija Split". Nakon toga, od 1. rujna 2023. do 19. svibnja 2024., obavljao je dužnost člana uprave i direktora u tvrtki "Financial Office d.o.o." sa sjedištem u Splitu.

Vrijedi napomenuti da posjeduje 100% vlasničkog udjela u "Financial Office d.o.o.", no upravljačka prava prenio je na fizičku osobu **Jakova Lončara**, koji društvo zastupa samostalno i pojedinačno.

![[~/×/161a80b69a2643eff276c6071968712d_MD5.jpg]]

Tomislav Šuta

### Ima plaću nešto manju od 2.000 eura, ali tu su i brojni dodaci

Prema podacima iz imovinske kartice, Šutina mjesečna bruto plaća kao zastupnika iznosi 2.938,52 eura, dok je neto iznos 1.965,79 eura. Također, ostvaruje dodatne prihode od drugog dohotka poput naknada za sudsko vještačenje (305,29 eura godišnje) te gradskog vijećnika (1.248,30 eura godišnje). Uz to, prima mjesečne paušalne naknade u iznosima od 199,10 eura i 132,72 eura, koje se ne smatraju dohotkom i ne podliježu porezu.

Njegova supruga, zaposlena u Gradu Splitu ostvaruje mjesečnu neto plaću od 1.858,33 eura. Uz plaću, ostvaruje i druge primitke poput naknade za prijevoz (38 eura mjesečno) i troškove prehrane (66,36 eura mjesečno). Šuta posjeduje više nekretnina, a među njima se ističe kuća s okućnicom u Stobreču, vrijedna 278.250 eura, u kojoj je suvlasnik s trećim osobama (25% udjela). Također, posjeduje građevinsko zemljište, livade i oranice u Vagancu, ukupne procijenjene vrijednosti 17.233 eura, gdje također ima suvlasničke udjele od 33,33%. Osobno je vlasnik livade u Grabovcu površine 1.500 m2, čija vrijednost iznosi 7.500 eura.

![[~/×/56fdefcc4cdedf54e3019bdd4cfe4c7d_MD5.jpg]]

Tomislav Šuta

### Navodi i da je u "Našem Hajduku"

Pored nekretnina, Šuta ima novčanu štednju u iznosu od 51.500 eura, a njegova djeca imaju stambenu štednju od 2.540,17 eura.

Šuta je također prijavio obvezu najma vozila kod tvrtke Optima Rent d.o.o., za što plaća 200 eura mjesečno s ukupnim trajanjem ugovora od 12 mjeseci. Dugogodišnji je član udruge "Naš Hajduk" gdje je učlanjen od 2011. godine. Također, član je Hrvatske demokratske zajednice (HDZ) od 2001. godine i predsjednik je HDZ-ovog gradskog ogranka u Splitu.

---

![[~/×/5cc1334c1806a31b5a14a4384b274c52_MD5.png]]

---

Moja reakcija na članak je...

Ljubav

Haha

Nice

What?

Laž

Sad

Mad

[![[~/×/1d64100f78cf171bb7b1380d42e97459_MD5.gif]]](https://www.dalmacijadanas.hr/dojavi-vijest/)