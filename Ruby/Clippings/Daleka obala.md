---
source: https://hr.m.wikipedia.org/wiki/Daleka_obala
published: 2006-04-06
created: 2025-01-12
tags:
  - clippings
  - band
  - music
---
![](https://upload.wikimedia.org/wikipedia/commons/thumb/7/72/Disambig.svg/20px-Disambig.svg.png) Ovo je glavno značenje pojma **Daleka obala**. Za istoimeni album pogledajte [Daleka obala (album)](https://hr.m.wikipedia.org/wiki/Daleka_obala_\(album\) "Daleka obala (album)").

**Daleka obala** bila je [splitski](https://hr.m.wikipedia.org/wiki/Split "Split") *[rock](https://hr.m.wikipedia.org/wiki/Rock_glazba "Rock glazba")*\-sastav.

<table><tbody><tr><th colspan="2">Daleka obala</th></tr><tr><td colspan="2"><span><a href="https://hr.m.wikipedia.org/wiki/Datoteka:Marijan_Ban_0607.jpg"><img src="https://upload.wikimedia.org/wikipedia/commons/thumb/3/33/Marijan_Ban_0607.jpg/220px-Marijan_Ban_0607.jpg" width="220" height="293"></a></span></td></tr><tr><th scope="row">Osnivanje</th><td><a href="https://hr.m.wikipedia.org/wiki/Glazba_u_1985.">1985.</a></td></tr><tr><th scope="row">Mjesto</th><td><a href="https://hr.m.wikipedia.org/wiki/Split">Split</a>, <a href="https://hr.m.wikipedia.org/wiki/Hrvatska">Hrvatska</a></td></tr><tr><th scope="row">Žanrovi</th><td><a href="https://hr.m.wikipedia.org/wiki/Rock">rock</a></td></tr><tr><th scope="row">Djelatno razdoblje</th><td><a href="https://hr.m.wikipedia.org/wiki/Glazba_u_1988.">1988.</a> – <a href="https://hr.m.wikipedia.org/wiki/Glazba_u_2001.">2001.</a>, <a href="https://hr.m.wikipedia.org/wiki/Glazba_u_2020.">2020.</a> – <a href="https://hr.m.wikipedia.org/w/index.php?title=Glazba_u_2023.&amp;action=edit&amp;redlink=1">2023.</a></td></tr><tr><th scope="row">Producentska kuća</th><td><a href="https://hr.m.wikipedia.org/wiki/Croatia_Records">Croatia Records</a>, <a href="https://hr.m.wikipedia.org/wiki/Dancing_Bear">Dancing Bear</a>, <a href="https://hr.m.wikipedia.org/wiki/Suzy_Records">Suzy</a></td></tr><tr><th colspan="2">Originalna postava</th></tr><tr><td colspan="2"><a href="https://hr.m.wikipedia.org/wiki/Marijan_Ban">Marijan Ban</a><br><a href="https://hr.m.wikipedia.org/w/index.php?title=Jadran_Vu%C5%A1kovi%C4%87&amp;action=edit&amp;redlink=1">Jadran Vušković</a><br><a href="https://hr.m.wikipedia.org/wiki/Boris_Hrepi%C4%87">Boris Hrepić</a><br><a href="https://hr.m.wikipedia.org/w/index.php?title=Zoran_Uki%C4%87&amp;action=edit&amp;redlink=1">Zoran Ukić</a></td></tr><tr><th colspan="2">Bivši članovi (članice)</th></tr><tr><td colspan="2"><a href="https://hr.m.wikipedia.org/wiki/Marijan_Ban">Marijan Ban</a><br><a href="https://hr.m.wikipedia.org/w/index.php?title=Bogo_%C5%A0oi%C4%87-Mirilovi%C4%87&amp;action=edit&amp;redlink=1">Bogo Šoić-Mirilović</a><br>Jadran Vušković<br>Boris Hrepić<br>Zoran Ukić<br><a href="https://hr.m.wikipedia.org/wiki/Jak%C5%A1a_Jordes">Jakša Jordes</a></td></tr><tr><th colspan="2">Nagrade</th></tr><tr><td colspan="2">Dobitnici diskografske nagrade <a href="https://hr.m.wikipedia.org/wiki/Porin_(nagrada)">Porin</a></td></tr><tr><th colspan="2">Značajni instrumenti</th></tr><tr><td colspan="2"><a href="https://hr.m.wikipedia.org/wiki/Gitara">gitara</a>, <a href="https://hr.m.wikipedia.org/wiki/Bas-gitara">bas-gitara</a>, <a href="https://hr.m.wikipedia.org/wiki/Bubnjevi">bubnjevi</a>, <a href="https://hr.m.wikipedia.org/wiki/Klavijature">klavijature</a>, <a href="https://hr.m.wikipedia.org/wiki/Usna_harmonika">usna harmonika</a></td></tr><tr><td colspan="2"><div><p><b><a href="https://hr.m.wikipedia.org/wiki/Portal:Glazba">Portal o glazbi</a></b></p></div></td></tr></tbody></table>

Ovu splitsku grupu osnovali su [1985.](https://hr.m.wikipedia.org/wiki/1985. "1985.") godine [Marijan Ban](https://hr.m.wikipedia.org/wiki/Marijan_Ban "Marijan Ban") i [Boris Hrepić](https://hr.m.wikipedia.org/wiki/Boris_Hrepi%C4%87 "Boris Hrepić"). Kroz idućih par godina postava se mijenjala, a 1988. godine pridružuju im se Jadran Vušković i Zoran Ukić. Prvi koncert nove postave održao se u kinoteci *"Zlatna vrata"* u [Dioklecijanovoj palači](https://hr.m.wikipedia.org/wiki/Dioklecijanova_pala%C4%8Da "Dioklecijanova palača") u Getu, [27\. studenog](https://hr.m.wikipedia.org/wiki/27._studenog "27. studenog") [1988.](https://hr.m.wikipedia.org/wiki/1988. "1988.") godine. Taj nastup pobudio je veliko zanimanje i popularnost grupe zbog specifičnosti glazbe. Iduće godine, kad su već bili održali preko 50 koncerata u [Splitu](https://hr.m.wikipedia.org/wiki/Split "Split") i okolici, snimili su na audio kazeti demosnimke za nezavisnu izdavačku kuću [Lvxor](https://hr.m.wikipedia.org/wiki/Edicija_Lvxor_Design "Edicija Lvxor Design").

Godine [1990.](https://hr.m.wikipedia.org/wiki/1990. "1990.") nastupaju na festivalu u [Subotici](https://hr.m.wikipedia.org/wiki/Subotica "Subotica") izvodeći pjesmu "Valovi", a iste su godine snimili i svoj prvi album *[Daleka obala](https://hr.m.wikipedia.org/wiki/Daleka_obala_\(album\) "Daleka obala (album)")* u izdanju zagrebačke kuće [Suzy](https://hr.m.wikipedia.org/wiki/Suzy_Records "Suzy Records"), kojeg je producirao [Dragan Lukić Luky](https://hr.m.wikipedia.org/wiki/Dragan_Luki%C4%87_Luky "Dragan Lukić Luky"). Nakon toga, [1992.](https://hr.m.wikipedia.org/wiki/1992. "1992.") godine izdaju drugi album, *[Ludi mornari dolaze u grad](https://hr.m.wikipedia.org/wiki/Ludi_mornari_dolaze_u_grad "Ludi mornari dolaze u grad")*, na kojem su radili još od kraja [1990.](https://hr.m.wikipedia.org/wiki/1990. "1990.") godine, kojeg je također producirao [Luky](https://hr.m.wikipedia.org/wiki/Dragan_Luki%C4%87_Luky "Dragan Lukić Luky"). Nakon toga, izdaju još nekoliko albuma, a posljednji se zove *[1999-2000](https://hr.m.wikipedia.org/wiki/1999-2000 "1999-2000")* i objavljen [1999.](https://hr.m.wikipedia.org/wiki/1999. "1999.") godine. Na njemu, Marijan Ban, inače glavni vokal, pjeva samo nekoliko pjesama a ostale pjeva Jadran Vušković, osim pjesme "Kurve" koju je otpjevao [Neno Belan](https://hr.m.wikipedia.org/wiki/Neno_Belan "Neno Belan"). [Neno Belan](https://hr.m.wikipedia.org/wiki/Neno_Belan "Neno Belan") je na svim albumima pjevao back vokale, a na albumu [Mrlje](https://hr.m.wikipedia.org/wiki/Mrlje "Mrlje") je uz to bio i klavijaturist i producent. [Dino Dvornik](https://hr.m.wikipedia.org/wiki/Dino_Dvornik "Dino Dvornik") je također bio veliki prijatelj benda. Producirao je njihov album [Di si ti](https://hr.m.wikipedia.org/wiki/Di_si_ti "Di si ti"), te pjevao back vokale na albumu [Mrlje](https://hr.m.wikipedia.org/wiki/Mrlje "Mrlje").

Nakon toga, [2001.](https://hr.m.wikipedia.org/wiki/2001. "2001.") godine se grupa razišla. Nisu se razišli u medijskoj halabuci ni javno svađali, jednostavno više nisu mogli dalje zajedno. Prije desetak godina potvrdio je to, s određenim vremenskim odmakom, i Zoran Ukić u jednome intervjuu povodom izlaska albuma "The Ultimate Collection" "Daleke obale" u izdanju Croatia Recordsa. [Marijan Ban](https://hr.m.wikipedia.org/wiki/Marijan_Ban "Marijan Ban"), Jadran Vušković i Bogo Šoić-Mirilović osnivaju grupu *[Marijan Ban i ostali](https://hr.m.wikipedia.org/w/index.php?title=Marijan_Ban_i_ostali&action=edit&redlink=1 "Marijan Ban i ostali (stranica ne postoji)")*, ali se ipak ubrzo razilaze, a [Marijan Ban](https://hr.m.wikipedia.org/wiki/Marijan_Ban "Marijan Ban") nastavlja kao solist. Zoran Ukić i [Boris Hrepić](https://hr.m.wikipedia.org/wiki/Boris_Hrepi%C4%87 "Boris Hrepić") osnivaju skupinu [The Obala](https://hr.m.wikipedia.org/wiki/The_Obala "The Obala").

Prvi put nakon 18 godina (2019.) omiljeni je splitski četverac sjeo za isti stol u splitskom kafiću "Treće poluvrijeme" i ostavio po strani sve ono što ih je razdvojilo prije gotovo dva desetljeća.

Bila je to, govori nam Hrepa, ugodna ćakula starih prijatelja lišena bilo kakvih priča o budućim planovima. Za istim su se stolom, prvi put nakon razlaza 2001., našli i zbog još jednog važnog razloga – povodom dvadesete obljetnice njihova posljednjeg studijskog albuma "1999-2000".

25\. listopada 2019. povodom 20. obljetnice albuma “1999-2000” predstavili su LP izdanje pod nazivom “999” te dvostruki LP album “Uspomena (Sve Najbolje Uživo)” i četverostruki CD box set koji donosi i dosad neobjavljene pjesme Daleke obale, nastale 1999. godine u garaži na Blatinama gdje je Daleka obala tad imala svoj mali studio. Sačuvani su audio kaseti iz vremena pripreme albuma Daleke obale “1999-2000”.[^1]

Nakon okupljanja u studenom 2019., uskoro su odlučili nastaviti djelovati. Uzeli su novog vokalista, a uz pristanak Marijana Bana, koji je objesio mikrofon o klin i uzeo zasluženi odmor od izvođenja glazbe. Novi pjevač i frontmen [Jakša Jordes](https://hr.m.wikipedia.org/wiki/Jak%C5%A1a_Jordes "Jakša Jordes") postao je neobičnim spletom okolnosti. Poznavao je Bana i Hrepića od prije, a Ukić ga je upoznao na premijeri mjuzikla [Bambine](https://hr.m.wikipedia.org/wiki/Bambina_\(mjuzikl\) "Bambina (mjuzikl)"). Nešto poslije iz Daleke su otišli u studio u Dubravi snimiti *Lipe dane*, a s obzirom na to da su u tom điru odlučili snimiti *Od tebe ća* i *U reggaeu je spas*, Hrepić je primijetio da bi dobro došla saksofonska dionica te je rekao da će zvati Jordesa da im kao prijatelj odsvira dionicu. Netko je primijetio da su saksofonisti dobri pjevači. Producent Leo Anđelković je predložio da bi Jakša trebao probati otpjevati *Od tebe ća* i oduševio prisutne, a velikom energijom pogurao je sastav naprijed.[^frontmen-2]

- [Marijan Ban](https://hr.m.wikipedia.org/wiki/Marijan_Ban "Marijan Ban") – glavni vokal
- [Jadran Vušković](https://hr.m.wikipedia.org/w/index.php?title=Jadran_Vu%C5%A1kovi%C4%87&action=edit&redlink=1 "Jadran Vušković (stranica ne postoji)") – vokali, gitara
- [Zoran Ukić](https://hr.m.wikipedia.org/w/index.php?title=Zoran_Uki%C4%87&action=edit&redlink=1 "Zoran Ukić (stranica ne postoji)") – bubnjevi
- [Boris Hrepić](https://hr.m.wikipedia.org/wiki/Boris_Hrepi%C4%87 "Boris Hrepić") – bas-gitara, usna harmonika, vokali
- [Bogo Šoić-Mirilović](https://hr.m.wikipedia.org/w/index.php?title=Bogo_%C5%A0oi%C4%87-Mirilovi%C4%87&action=edit&redlink=1 "Bogo Šoić-Mirilović (stranica ne postoji)") – klavijature, gitara, vokali
- [Jakša Jordes](https://hr.m.wikipedia.org/wiki/Jak%C5%A1a_Jordes "Jakša Jordes") – vokal, saksofon[^frontmen-2]

- Zoran Ukić je otac poznatog hrvatskog košarkaša [Roka Ukića](https://hr.m.wikipedia.org/wiki/Roko_Uki%C4%87 "Roko Ukić").
- Daleka obala je sudjelovala na "Band Aid" – Albumu "Moja domovina".
- Boris Hrepić je i poznat kao umjetnik, te je oblikovao razne albume Daleke Obale.
- Nikada službeno objavljenu pjesmu posvećenu nogometnom klubu [Hajduku](https://hr.m.wikipedia.org/wiki/Hajduk_Split "Hajduk Split") iz Splita pod nazivom "Bila boja" su prvi put uživo otpjevali na 48. godišnjici kluba navijača Hajduka [Torcida](https://hr.m.wikipedia.org/wiki/Torcida "Torcida").
- Ni pjesma "Zrinka" nikada nije objavljena na službenom albumu.
- Nakon što je [Croatia Records](https://hr.m.wikipedia.org/wiki/Croatia_Records "Croatia Records") preuzela prava albuma "Daleka obala" i "Ludi mornari dolaze u grad", izdaje se CD na kojem se nalaze oba albuma.

**Daleka obala**

- demoalbum snimljen u studiju [Radio-Brača](https://hr.m.wikipedia.org/wiki/Radio_Bra%C4%8D "Radio Brač"), u izdanju Luxor designa (1988.)
- *[Daleka obala](https://hr.m.wikipedia.org/wiki/Daleka_obala_\(album\) "Daleka obala (album)")* ([Suzy](https://hr.m.wikipedia.org/wiki/Suzy_Records "Suzy Records"), [1990.](https://hr.m.wikipedia.org/wiki/1990. "1990."))
- *[Ludi mornari dolaze u grad](https://hr.m.wikipedia.org/wiki/Ludi_mornari_dolaze_u_grad "Ludi mornari dolaze u grad")* (Croatia Records, [1992.](https://hr.m.wikipedia.org/wiki/1992. "1992."))
- *[Mrlje](https://hr.m.wikipedia.org/wiki/Mrlje "Mrlje")* ([Croatia Records](https://hr.m.wikipedia.org/wiki/Croatia_Records "Croatia Records"), [1993.](https://hr.m.wikipedia.org/wiki/1993. "1993."))
- *[Morski pas](https://hr.m.wikipedia.org/wiki/Morski_pas_\(album\) "Morski pas (album)")* (Croatia Records, [1994.](https://hr.m.wikipedia.org/wiki/1994. "1994."))
- *[Di si ti](https://hr.m.wikipedia.org/wiki/Di_si_ti "Di si ti")* (Croatia Records, [1997.](https://hr.m.wikipedia.org/wiki/1997. "1997."))
- *[1999-2000](https://hr.m.wikipedia.org/wiki/1999-2000 "1999-2000")* ([Dancing Bear](https://hr.m.wikipedia.org/wiki/Dancing_Bear "Dancing Bear"), [1999.](https://hr.m.wikipedia.org/wiki/1999. "1999."))
- *[Kao sad](https://hr.m.wikipedia.org/w/index.php?title=Kao_sad&action=edit&redlink=1 "Kao sad (stranica ne postoji)")* ([Dancing Bear](https://hr.m.wikipedia.org/wiki/Dancing_Bear "Dancing Bear"), [2022.](https://hr.m.wikipedia.org/wiki/2022. "2022."))

**The Obala**

- *[Istinite priče](https://hr.m.wikipedia.org/wiki/Istinite_pri%C4%8De "Istinite priče")* (Dancing Bear, [2002.](https://hr.m.wikipedia.org/wiki/2002. "2002."))
- *[U ime zakona](https://hr.m.wikipedia.org/wiki/U_ime_zakona "U ime zakona")* (Dancing Bear, [2004.](https://hr.m.wikipedia.org/wiki/2004. "2004."))

**Marijan Ban & ostali**

- *[Staro zlato](https://hr.m.wikipedia.org/wiki/Staro_zlato "Staro zlato")* ([Menart](https://hr.m.wikipedia.org/wiki/Menart "Menart"), [2003.](https://hr.m.wikipedia.org/wiki/2003. "2003."))

**Bogo**

- *[Lavovi](https://hr.m.wikipedia.org/wiki/Lavovi "Lavovi")* ([Croatia Records](https://hr.m.wikipedia.org/wiki/Croatia_Records "Croatia Records"), [2006.](https://hr.m.wikipedia.org/wiki/2006. "2006."))

- *[Uspomena – sve najbolje uživo](https://hr.m.wikipedia.org/wiki/Uspomena_%E2%80%93_sve_najbolje_u%C5%BEivo "Uspomena – sve najbolje uživo")* dvostruki CD ([Dancing Bear](https://hr.m.wikipedia.org/wiki/Dancing_Bear "Dancing Bear"), 2002.)

- *[Od mora do mora](https://hr.m.wikipedia.org/wiki/Od_mora_do_mora "Od mora do mora")* ([Croatia Records](https://hr.m.wikipedia.org/wiki/Croatia_Records "Croatia Records"), [1998.](https://hr.m.wikipedia.org/wiki/1998. "1998."))
- *[Daleka obala – The Ultimate Collection](https://hr.m.wikipedia.org/wiki/Daleka_obala_%E2%80%93_The_Ultimate_Collection "Daleka obala – The Ultimate Collection")* (Croatia Records, [2008.](https://hr.m.wikipedia.org/wiki/2008. "2008."))
- *Daleka obala – Original album collection* (Croatia Records, [2014.](https://hr.m.wikipedia.org/wiki/2014. "2014."))

- "Hrvatska čigra" – Pjesma ekspedicije Arktik – Antarktik (Croatia Records, [1994.](https://hr.m.wikipedia.org/wiki/1994. "1994.")) s Nenom Belanom