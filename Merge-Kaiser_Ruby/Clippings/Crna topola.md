---
source: https://www.plantea.com.hr/crna-topola/
published: 2016-02-20
created: 2025-09-23
tags:
  - stablo
related:
---
![[~/×/ad0d9d10f36f4f65d607a14dfb69c335_MD5.jpg]]

Autor slike: Plantea

## Karakteristike

Crna topola (*Populus nigra* L.) je listopadno stablo iz porodice vrba (*Salicaceae*). Naraste do 30 m visine tvoreći široku, granatu i prozračnu krošnju. Korijenski sustav je jak premda površinski, ima nekoliko dubokih žila. Deblo je u prosjeku promjera oko 1,5 m, nekad i do 3 m. **Kora** je u početku sivobijela i glatka, kasnije postane crna i duboko uzdužno naborana, debela do 5 cm. **Pupoljci** su spiralni, kupasto ušiljeni, dugi oko 1-1,5 cm, imaju gole i sjajne ljuske smolaste površine. **Listovi** su trokutasti, zeleni na obje strane, dugi 5-8 cm, široki 6-8 cm, nazubljenih rubova, ušiljenog vrha, nalaze se na spljoštenim, oko 3-5 cm dugim peteljkama. Dvodomna je vrsta, muški i ženski cvjetovi nalaze se na zasebnim biljkama. **Cvjetovi** su skupljeni u rese, muške rese su sjedeće i crvene, duge oko 7,5 cm, ženske su zelenožute, duge 4-5 cm, imaju peteljku. Cvatu u ožujku i travnju. **Plodovi** su zelenosmeđe, kuglaste i gole kapsule duge oko 7-9 mm, sadrže sitne svijetlosmeđe sjemenke prekrivene dlačicama. Dozrijevaju u lipnju. Godišnje proizvodi preko 20 milijuna sjemenki koje vjetar može rasprostraniti na goleme udaljenosti.

Kao kultivar crne topole najpoznatiji je **jablan** ‘Italica’.

## Stanište

Rasprostranjena je u srednjoj i južnoj Europi, u jugozapadnoj i srednjoj Aziji, te u sjeverozapadnoj Africi. Staništa su joj svijetla i vlažna područja, raste na obalama rijeka i jezera, sadi se kao ukrasna biljka u gradovima. Vrlo brzo raste, živi do 300 godina. Razmnožava se sjemenom i vegetativno, korijenovim izbojima i drvenastim reznicama.

## Etimologija

Naziv roda *Populus* staro je ime kod Rimljana za topolu, vjerojatno kao arbor populi (stablo naroda). Ime vrste *nigra* znači crna. Na stranim jezicima nazivi su *black poplar* (eng.), *Schwarz-Pappel, Saarbaum* (njem.), *peuplier noir* (fr.), *pioppo nero* (tal.), *álamo negro, chopo negro, chopera* (špa.), *álamo, álamo-negro, choupo negro* (port.), *črni topol* (slo.).

## Upotreba

Drvo crne topole je meko, lako se obrađuje, male trajnosti, koristi se u stolarstvu za izradu namještaja, za iverice i sl.

## Galerija fotografija

- [![[~/×/76bcf1883e1f28550aedb9467c45c393_MD5.jpg]]](https://www.plantea.com.hr/wp-content/uploads/2016/02/crna-topola-11-1.jpg)
- [![[~/×/7c8c565dae5f1a3d8b9d1d2fc8c6d844_MD5.jpg]]](https://www.plantea.com.hr/wp-content/uploads/2015/11/crna-topola-3.jpg)
- [![[~/×/75fbe9bb3e0077ba2db4b8879a155001_MD5.jpg]]](https://www.plantea.com.hr/wp-content/uploads/2015/10/crna-topola-0005.jpg)
- [![[~/×/14c39b379127a8a5ad811d3cd06c8b15_MD5.jpg]]](https://www.plantea.com.hr/wp-content/uploads/2016/02/crna-topola-26.jpg)
- [![[~/×/9f2b9450f7a91716b0b2f40ef00a650f_MD5.jpg]]](https://www.plantea.com.hr/wp-content/uploads/2016/02/crna-topola-24.jpg)
- [![[~/×/7e8c2fc12b058b9fe5453ebc5dfc11ab_MD5.jpg]]](https://www.plantea.com.hr/wp-content/uploads/2015/11/crna-topola-5.jpg)
- [![[~/×/0559c6cdb08b950f4153ec2eda5d789e_MD5.jpg]]](https://www.plantea.com.hr/wp-content/uploads/2015/11/crna-topola-8.jpg)
- [![[~/×/8c657718fdf71f438ee45e85cf3b813a_MD5.jpg]]](https://www.plantea.com.hr/wp-content/uploads/2015/11/crna-topola-1.jpg)
- [![[~/×/cb3da04faffc7b6db2c6a6cb3aeb8ebb_MD5.jpg]]](https://www.plantea.com.hr/wp-content/uploads/2015/11/crna-topola-2.jpg)

## Literatura

## Priroda

Lokacije prirodnih, krajobraznih i ekoloških vrijednosti

- [Hrvatska](https://www.plantea.com.hr/priroda/kategorije/hrvatska/)
- [Središnja Hrvatska](https://www.plantea.com.hr/priroda/kategorije/hrvatska/sredisnja-hrvatska/)
- [Slavonija i Baranja](https://www.plantea.com.hr/priroda/kategorije/hrvatska/slavonija-i-baranja/)
- [Istra i Kvarner](https://www.plantea.com.hr/priroda/kategorije/hrvatska/istra-i-kvarner/)
- [Gorski kotar i Lika](https://www.plantea.com.hr/priroda/kategorije/hrvatska/gorski-kotar-i-lika/)
- [Dalmacija](https://www.plantea.com.hr/priroda/kategorije/hrvatska/dalmacija/)
- [Svijet](https://www.plantea.com.hr/priroda/kategorije/svijet/)

Tipovi lokacija

![](https://www.plantea.com.hr/crna-topola/www.w3.org/2000/svg'%20viewBox='0%200%20306%20425'%3E%3C/svg%3E)

Pregled lokacija