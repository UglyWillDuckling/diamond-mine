---
title: Do obnove članstva u nekoliko laganih koraka
source: https://www.hak.hr/vijest/70/do-obnove-clanstva-u-nekoliko-laganih-koraka
author:
  - "[[Hrvatski autoklub]]"
published: 2011-03-15
created: 2024-12-28
description: Hrvatski autoklub (HAK) nacionalna je udruga vozača i vlasnika vozila.
tags:
  - clippings
  - hak
  - auto
  - clanstvo
---
<mark style="background: #FFB86CA6;">Objavljeno: 15.3.2011.</mark>

**S novim paketima članstva Hrvatski autoklub vam je dao mogućnost izbora, ovisno o vašim potrebama. Na vaše adrese dobit ćete HAK-ovo pismo obnove članstva u kojem je pristupnica. Ključno je da pri popunjavanju pristupnice odaberete paket članstva koji smatrate optimalnim.**

Poštovani članovi, kao što vam je već poznato, Hrvatski autoklub predstavio je nove pakete članstva koji našu uslugu čine još kvalitetnijom i potpunijom. Ovom prilikom želimo vam napomenuti da vas do obnove članstva dijeli samo nekoliko jednostavnih koraka. Naime, na vaše kućne adrese dobit ćete pismo obnove koje uključuje promotivni letak, obraćanje glavnog tajnika Zvonka Šmuka i pristupnicu.

Na vama je samo da popunite pristupnicu i izaberete jedan od tri ponuđena paketa članstva. Vodili smo osobitu brigu da prvi paket Start uslugama i cijenom (pogledati tablicu) odgovara prijašnjem statusu Člana automobilista. Izaberete li na pristupnici taj paket imat ćete naše osnovne usluge, koje uključuju i stručnu pomoć na cesti. Noviteti su paketi Optimum i Europa koji uslugu šire i dalje, poštujući potrebe modernih vozača, sve do osiguravanja mobilnosti (Optimum i Europa) i pomoći na cesti u europskim državama (Europa).

#### Ispunite pristupnicu i koristite mnoge pogodnosti

Time se vaš posao kod obnove članstva pojednostavljuje na izbor jednog od tri paketa predočenih na pristupnici. Popunite pristupnicu uz naznaku koji ste od paketa članskih pogodnosti odabrali. Na uplatnici upišite iznos koji odgovara paketu usluga koji ste odabrali, a uplatu možete izvršiti u pošti, banci ili u autoklubu u vašem gradu ili mjestu. Sačuvajte odrezak uplate jer je on dokaz o uplaćenom članstvu i ako vam zatreba pomoć vrijedi kao i članska iskaznica. Člansku iskaznicu Hrvatskog autokluba dobit ćete na kućnu adresu u roku od nekoliko radnih dana, a s njom i kontinuitet odličnih usluga, popuste na prodajnim mjestima naših partnera, popuste na Hrvatskoj željeznici, trgovinama, turističkim agencijama, optičarskim tvrtkama, autoservisima, popuste od 15 posto pri kasko osiguranju vozila... Kao posebna usluga omogućena je i pomoć na moru.

S novim paketima članstva HAK osigurava popuste od 50 posto na cijenu članarine osobama s invaliditetom, građanima starijima od 65 godina kao i studentima. Detaljan opis svih članskih pogodnosti nalazi se u tablici kao i na [www.hak.hr](http://www.hak.hr/).

Svaki član koji plaća članarinu bez navedenih popusta može prijaviti dodatnog člana. To može postati bilo tko od Vaših prijatelja ili rodbine pod uvjetom da su ispunjeni svi potrebni podaci u pristupnici za vas i dodatnog člana - dodatni član i vi koristite jedan članski bonus. Za sva pitanja slobodno nas kontaktirajte elektroničkom poštom na adresu [clanstvo@hak.hr](https://www.hak.hr/vijest/70/) ili nazovite besplatni telefon 0800 9987. Rado ćemo odgovoriti na sve Vaše upite.

Srdačan pozdrav i sretan put,  
Vaš Hrvatski autoklub