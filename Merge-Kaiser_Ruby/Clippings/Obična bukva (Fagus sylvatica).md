---
source: "https://www.plantea.com.hr/bukva/"
published: 2015-01-22
created: 2025-09-21
tags:
---
![[~/×/9349ead25670fde1f5f9a7eadd730ad7_MD5.jpg]]

Autor slike: Plantea

## Karakteristike

Obična bukva (*Fagus sylvatica* L.) je listopadno stablo iz porodice bukva (*Fagaceae*). Naraste do 40 metara tvoreći bogatu i razgranatu krošnju. **Korijenski sustav** je u početku razvijenog glavnog dubokog korijena, kasnije stvara jake bočne korijenove. Deblo je promjera do 2 metra, **kora** je u početku maslinastozelena, kasnije pepeljastosiva, tanka, glatka ili tek malo hrapava. Mladi izboji su u početku sivosmeđi, kasnije crvenkastosmeđi, sjajni i goli, s rijetkim lenticelama. **Pupoljci** su spiralno smješteni, izduženi, dugi 1-2 cm, imaju svijetlosmeđe ušiljene ljuske koje su na rubu tamnije i trepavičasto dlakave. **Listovi** su naizmjenični, jednostavni, većinom jajasti, dugi 4-10 cm, široki 2,5 – 7 cm, kratko ušiljenog vrha i pilastog no nježno zaobljena, valovita ruba, izraženih 5-9 žila, nalaze se na oko 0,5-1,5 cm dugoj peteljci. Mladi listovi su svijetlozeleni te s obje strane dlakavi, kasnije ogole, na licu su tamnozeleni, naličje je malo svjetlije. Cvjetovi su jednodomni i jednospolni. **Muški cvatovi** su skupljeni do 20 u jajastim do okruglim resama dužine do 2 cm, vise na tankoj i dlakavoj peteljci dužine 5-6 cm, cvjetovi su sitni, ocvijeće ima 4 crnkasta i maljavo dlakava listića, prašnika ima obično 8-12, jako nadvisuju ocvijeće. **Ženski cvatovi** su kuglasti i uspravni, okruženi resastim ovojem, nalaze se na kratkim peteljkama, cvjetovi ima dva, građeni od 4-6 listića, tučak je jedan, ima podraslu plodnicu. Cvjetovi cvatu istovremeno s listanjem tokom travnja i svibnja a oprašuju se vjetrom. **Plod** je poznat kao **bukvica**, po 1-3 crvenosmeđe, tanke i trobridne sjemenke duge oko 1-1,5 cm smještene su u drvenastoj ljusci gusto obrasloj mekanim čekinjavim ljuskama. Dozrijeva u rujnu i listopadu.

## Stanište

Rasprostranjena je kroz većinu Europe izuzev na krajnjeg sjevera i jugoistočnih područja, od nizinskih do pretplaninskih područja na do 2100 m nadmorske visine. Često raste u skupinama i tvori čiste bukove šume, u Hrvatskoj je najrasprostranjenije šumsko stablo. Običava rasti na svježim, plodnim, rastresitim, dubokim ili plitkim tlima na sjenovitim staništima. Slabo stvara nove izboje iz panja i korijen ne daje izdanke. Razmnožava se sjemenom, ukrasni kultivari razmnožavaju se vegetativno cijepljenjem u proljeće. Životni vijek iznosi više od 300 godina.

Kao ukrasno stablo u hortikulturi postoje razne forme, primjerice

- ‘ **Pendula** ‘ (žalosna bukva) – grane su duge i izraženo viseće, listovi su jajoliki, u jesen postanu žuti ili narančastosmeđi
- ‘ **Fastigiata** ‘ – krošnja je piramidalna, grane su usmjerene prema vrhu
- ‘ **Atropunicea** ‘ – listovi su grimizni, valovitog ruba, u jesen popripme bakrenastu boju
- ‘ **Laciniata** ‘ – listovi su lancetasti, dugo ušiljeni i perasto radijeljeni
- ‘ **Quercifolia** ‘ – niske krošnje, listovi su dublje urezani, slični listovima hrasta
- ‘ **Quercoides** ‘ – kora starih grana i debla je jako duboko ispucala

## Etimologija

Latinsko ime roda *Fagus*  staro je ime za bukvu kod Rimljana a potječe od grčke riječi  *phagein* (jesti), zbog jestivih plodova.[<sup>[1]</sup>](https://www.plantea.com.hr/bukva/#referenca-1) Ime vrste *sylvatica* potječe od latinske riječi *silva* (šuma), ukazuje na šumska staništa. Na stranim jezicima nazivi su *European beech, common beech* (eng.), *Rotbuche* (njem.), *hêtre commun* (fr.), *faggio* (tal.), *haya común* (špa.)*, faia-europeia* (port.), *bukev* (slo.).

## Upotreba

Jestive su **sjemenke**  koje dozrijevaju početkom jeseni, teško se otvaraju i vade iz drvenog oklopa, male su i tanke, bez mesa. No u prošlosti su se često konzumirale, bogate su masnim uljem (40%), škrobom, sadrže šećer, jabučnu i limunsku kiseluinu, trjeslovine i vitamin E. Od njih se može raditi jestivo biljno ulje. Preporuča ih se konzumirati termički obrađene, jer sirove unešene u organizam u većim količinama mogu izazvati mučninu, glavobolju i bunilo. **Mladi** **listovi**, **pupoljci** i **unutrašnji dio kore** su također jestivi.[<sup>[2]</sup>](https://www.plantea.com.hr/bukva/#referenca-2)

Plodove rado jede šumska divljač, no zabilježena su rijetka trovanja kod nekih vrsta. Svinje ih jedu bez štetnih posljedica, no konj i goveda kada ih pojedu u količini većoj od 1 kilograma mogu reagirati simptomima teških trovanja, u konačnici i smrću. Simptomi su nemir, trzanje mišića, proširene zjenice i nepravilno disanje.[<sup>[3]</sup>](https://www.plantea.com.hr/bukva/#referenca-3)

**Drvo bukve** je cijenjeno za ogrjev te izradu namještaja i drugih stvari.

### Kalendar branja

Tablica prikazuje okvirno vrijeme sakupljanja pojedinih dijelova biljke prema mjesecima kroz cijelu godinu.

Siječanj

I

\-

Veljača

II

\-

Ožujak

III

\-

Travanj

IV

\-

Svibanj

V

\-

Lipanj

VI

\-

Srpanj

VII

\-

Kolovoz

VIII

\-

Rujan

IX

plodovi

Listopad

X

plodovi

Studeni

XI

\-

Prosinac

XII

\-

Izvor: [Kalendar branja bukva](https://www.plantea.com.hr/kalendar-branja-biljaka)

## Galerija fotografija

- [![[~/×/20b9cf88bd6847c39965cd1691666f6b_MD5.jpg]]](https://www.plantea.com.hr/wp-content/uploads/2015/01/bukva-35.jpg)
- [![[~/×/96d844e6737d6b96eb4a9a66a987ef7b_MD5.jpg]]](https://www.plantea.com.hr/wp-content/uploads/2015/01/bukva-45.jpg)
- [![[~/×/51ce8bb66a2e4a0df88fcf86234ec039_MD5.jpg]]](https://www.plantea.com.hr/wp-content/uploads/2015/01/bukva-34.jpg)
- [![[~/×/00ab200b35631c32fa2020f90d33214e_MD5.jpg]]](https://www.plantea.com.hr/wp-content/uploads/2015/01/bukva-35-1.jpg)
- [![[~/×/b7b5d4f27cc3915622acb0d4167617cc_MD5.jpg]]](https://www.plantea.com.hr/wp-content/uploads/2015/04/bukva-1.jpg)
- [![[~/×/97d1df81a28e799fd12da8ed481ca07c_MD5.jpg]]](https://www.plantea.com.hr/wp-content/uploads/2015/08/bukva-0005.jpg)
- [![[~/×/50e8515f2a335e10346cf478be9ae32e_MD5.jpg]]](https://www.plantea.com.hr/wp-content/uploads/2015/08/bukva-0009.jpg)
- [![[~/×/6232092877ee03cfd0c259590b04e1c7_MD5.jpg]]](https://www.plantea.com.hr/wp-content/uploads/2015/08/bukva-0006.jpg)
- [![[~/×/8cedc4fa85a92e98c0339167318b9cb8_MD5.jpg]]](https://www.plantea.com.hr/wp-content/uploads/2014/12/bukva-3.jpg)
- [![[~/×/ed852e300f8317c373ad4bd14656134f_MD5.jpg]]](https://www.plantea.com.hr/wp-content/uploads/2014/12/bukva-4.jpg)
- [![[~/×/68246591e5f1b971f419d54355b823ab_MD5.jpg]]](https://www.plantea.com.hr/wp-content/uploads/2014/12/bukva-5.jpg)
- [![[~/×/e96cdeb143513a0798f34fc2c665956e_MD5.jpg]]](https://www.plantea.com.hr/wp-content/uploads/2014/12/bukva-2.jpg)
- [![Grana bukve u jesen](https://www.plantea.com.hr/bukva/www.w3.org/2000/svg'%20viewBox='0%200%20310%20200'%3E%3C/svg%3E)](https://www.plantea.com.hr/wp-content/uploads/2015/10/bukva-0016.jpg)
- [![Plod bukve](https://www.plantea.com.hr/bukva/www.w3.org/2000/svg'%20viewBox='0%200%20310%20200'%3E%3C/svg%3E)](https://www.plantea.com.hr/wp-content/uploads/2015/10/bukva-0014.jpg)
- [![Plodovi bukve](https://www.plantea.com.hr/bukva/www.w3.org/2000/svg'%20viewBox='0%200%20310%20200'%3E%3C/svg%3E)](https://www.plantea.com.hr/wp-content/uploads/2015/10/bukva-0015.jpg)
- [![Kora debla bukve](https://www.plantea.com.hr/bukva/www.w3.org/2000/svg'%20viewBox='0%200%20310%20200'%3E%3C/svg%3E)](https://www.plantea.com.hr/wp-content/uploads/2015/10/bukva-0017.jpg)
- [![Kora debla bukve](https://www.plantea.com.hr/bukva/www.w3.org/2000/svg'%20viewBox='0%200%20310%20200'%3E%3C/svg%3E)](https://www.plantea.com.hr/wp-content/uploads/2014/12/bukva-1.jpg)

## Literatura

## Priroda

Lokacije prirodnih, krajobraznih i ekoloških vrijednosti

- [Hrvatska](https://www.plantea.com.hr/priroda/kategorije/hrvatska/)
- [Središnja Hrvatska](https://www.plantea.com.hr/priroda/kategorije/hrvatska/sredisnja-hrvatska/)
- [Slavonija i Baranja](https://www.plantea.com.hr/priroda/kategorije/hrvatska/slavonija-i-baranja/)
- [Istra i Kvarner](https://www.plantea.com.hr/priroda/kategorije/hrvatska/istra-i-kvarner/)
- [Gorski kotar i Lika](https://www.plantea.com.hr/priroda/kategorije/hrvatska/gorski-kotar-i-lika/)
- [Dalmacija](https://www.plantea.com.hr/priroda/kategorije/hrvatska/dalmacija/)
- [Svijet](https://www.plantea.com.hr/priroda/kategorije/svijet/)

Tipovi lokacija

![](https://www.plantea.com.hr/bukva/www.w3.org/2000/svg'%20viewBox='0%200%20306%20425'%3E%3C/svg%3E)

Pregled lokacija