---
source: https://hr.m.wikipedia.org/wiki/Pijemont
published: 2005-09-23
created: 2025-08-17
tags:
  - region
---

**Piemont** ([tal.](https://hr.m.wikipedia.org/wiki/Talijanski_jezik "Talijanski jezik")*(Regione) Piemonte*), regija je u sjeverozapadnoj [Italiji](https://hr.m.wikipedia.org/wiki/Italija "Italija"), s triju strana okružena [Alpama](https://hr.m.wikipedia.org/wiki/Alpe "Alpe"). Graniči s [Francuskom](https://hr.m.wikipedia.org/wiki/Francuska "Francuska"), [Švicarskom](https://hr.m.wikipedia.org/wiki/%C5%A0vicarska "Švicarska"), te s pokrajinama [Lombardijom](https://hr.m.wikipedia.org/wiki/Lombardija "Lombardija"), [Ligurijom](https://hr.m.wikipedia.org/wiki/Ligurija "Ligurija") i [Valle d'Aostom](https://hr.m.wikipedia.org/wiki/Valle_d%27Aosta "Valle d'Aosta"). Glavni grad je [Torino](https://hr.m.wikipedia.org/wiki/Torino "Torino").

[Površine](https://hr.m.wikipedia.org/wiki/Povr%C5%A1ina "Površina") je 25 400 [km²](https://hr.m.wikipedia.org/wiki/Km%C2%B2 "Km²"), te u njoj živi oko 4,3 milijuna stanovnika.

Na planini [Monte Viso](https://hr.m.wikipedia.org/w/index.php?title=Monte_Viso&action=edit&redlink=1 "Monte Viso (stranica ne postoji)") (*Monviso*) izvire rijeka [Po](https://hr.m.wikipedia.org/wiki/Po "Po"), a od planina vrijedi spomenuti i [Monte Rosa](https://hr.m.wikipedia.org/w/index.php?title=Monte_Rosa&action=edit&redlink=1 "Monte Rosa (stranica ne postoji)").

Nizinski dio Piemonta plodno je [poljoprivredno](https://hr.m.wikipedia.org/wiki/Poljoprivreda "Poljoprivreda") područje, u kojemu se uzgajaju [pšenica](https://hr.m.wikipedia.org/wiki/P%C5%A1enica "Pšenica"), [riža](https://hr.m.wikipedia.org/wiki/Ri%C5%BEa "Riža"), [kukuruz](https://hr.m.wikipedia.org/wiki/Kukuruz "Kukuruz") i [grožđe](https://hr.m.wikipedia.org/wiki/Gro%C5%BE%C4%91e "Grožđe"). Razvijena su [industrijska](https://hr.m.wikipedia.org/wiki/Industrija "Industrija") središta, posebice grad Torino, dom tvornice [automobila](https://hr.m.wikipedia.org/wiki/Automobil "Automobil") " [Fiat](https://hr.m.wikipedia.org/wiki/Fiat "Fiat") ".

Godine [1046.](https://hr.m.wikipedia.org/wiki/1046. "1046."), [grofovi](https://hr.m.wikipedia.org/wiki/Grof "Grof") [Savojske dinastije](https://hr.m.wikipedia.org/wiki/Savojska_dinastija "Savojska dinastija") pripojili su Piemont [Savoji](https://hr.m.wikipedia.org/wiki/Savoja "Savoja"). Savojska dinastija prerasla je [1416.](https://hr.m.wikipedia.org/wiki/1416. "1416.") u vojvodstvo, a vojvoda [Emanuele Filiberto](https://hr.m.wikipedia.org/w/index.php?title=Emanuele_Filiberto&action=edit&redlink=1 "Emanuele Filiberto (stranica ne postoji)") premjestio je [1563.](https://hr.m.wikipedia.org/wiki/1563. "1563.") svoje sjedište u Torino. Savojski vojvode su, počevši od [1720.](https://hr.m.wikipedia.org/wiki/1720. "1720."), bili i kraljevi [Kraljevine Sardinije](https://hr.m.wikipedia.org/wiki/Kraljevina_Sardinija "Kraljevina Sardinija"). U Pijemontu je započet proces [ujedinjenja Italije](https://hr.m.wikipedia.org/wiki/Ujedinjenje_Italije "Ujedinjenje Italije"), u razdoblju [1869.](https://hr.m.wikipedia.org/wiki/1869. "1869.") – [1861.](https://hr.m.wikipedia.org/wiki/1861. "1861."), nakon neuspješnih ratova protiv [Austrije](https://hr.m.wikipedia.org/wiki/Austrija "Austrija") [1820.](https://hr.m.wikipedia.org/wiki/1820. "1820.") – [1821.](https://hr.m.wikipedia.org/wiki/1821. "1821.") i [1848.](https://hr.m.wikipedia.org/wiki/1848. "1848.") – [1849.](https://hr.m.wikipedia.org/wiki/1849. "1849.")

" **Pijemont** " (tal.: *piemonte*, [eng](https://hr.m.wikipedia.org/wiki/Engleski "Engleski").: *piedmont*) znači »podnožje brda« i u [zemljopisu](https://hr.m.wikipedia.org/wiki/Zemljopis "Zemljopis") je postalo [sinonim](https://hr.m.wikipedia.org/wiki/Sinonim "Sinonim") za područja podnožja planina.

Piemont je jedna od najpoznatijih vinorodnih regija u Italiji. Od ukupno 700 km² pod [vinogradima](https://hr.m.wikipedia.org/wiki/Vinograd "Vinograd"), na više od polovice se proizvodi vino s »oznakom kontroliranog podrijetla« (tal: *Denominazione di Origine Controllata*). Najznačajnija [vina](https://hr.m.wikipedia.org/wiki/Vino "Vino") su [Barbera](https://hr.m.wikipedia.org/wiki/Barbera "Barbera"), [Barolo](https://hr.m.wikipedia.org/w/index.php?title=Barolo&action=edit&redlink=1 "Barolo (stranica ne postoji)") i [Barbaresco](https://hr.m.wikipedia.org/w/index.php?title=Barbaresco&action=edit&redlink=1 "Barbaresco (stranica ne postoji)") te [Dolcetto](https://hr.m.wikipedia.org/w/index.php?title=Dolcetto&action=edit&redlink=1 "Dolcetto (stranica ne postoji)").

Glavni gradovi pokrajina zovu se kao i pripadajuće pokrajine: [Alessandria](https://hr.m.wikipedia.org/wiki/Alessandria "Alessandria"), [Asti](https://hr.m.wikipedia.org/w/index.php?title=Asti&action=edit&redlink=1 "Asti (stranica ne postoji)"), [Biella](https://hr.m.wikipedia.org/w/index.php?title=Biella&action=edit&redlink=1 "Biella (stranica ne postoji)"), [Cuneo](https://hr.m.wikipedia.org/w/index.php?title=Cuneo&action=edit&redlink=1 "Cuneo (stranica ne postoji)"), [Novara](https://hr.m.wikipedia.org/wiki/Novara "Novara"), [Vercelli](https://hr.m.wikipedia.org/w/index.php?title=Vercelli&action=edit&redlink=1 "Vercelli (stranica ne postoji)"), [Verbania Cusio Ossola (VCO)](https://hr.m.wikipedia.org/w/index.php?title=Verbania_Cusio_Ossola_\(VCO\)&action=edit&redlink=1 "Verbania Cusio Ossola (VCO) (stranica ne postoji)") i [Torino](https://hr.m.wikipedia.org/wiki/Torino "Torino").

- [Službene stranice](http://www.regione.piemonte.it/)
- [Giornale del Piemonte](http://www.ilgiornaledelpiemonte.com/) [Arhivirana inačica izvorne stranice](https://web.archive.org/web/20060602111751/http://www.ilgiornaledelpiemonte.com/) od 2. lipnja 2006. ([Wayback Machine](https://hr.m.wikipedia.org/wiki/Wayback_Machine "Wayback Machine")) (dnevne novine)
- [Cucina Piemonte.Net](http://cucina.piemonte.net/) (Piemontska kuhinja)
- [Piemonte](http://www.globalgeografia.com/italia/piemonte.htm) *globalgeografia.com*