***Brutalist*** je epski dramski [film](https://hr.m.wikipedia.org/wiki/Film "Film") iz [2024.](https://hr.m.wikipedia.org/wiki/2024. "2024.") koji je režirao i producirao [Brady Corbet](https://hr.m.wikipedia.org/w/index.php?title=Brady_Corbet&action=edit&redlink=1 "Brady Corbet (stranica ne postoji)"), te potpisuje [scenarij](https://hr.m.wikipedia.org/wiki/Scenarij "Scenarij") s Monom Fastvold.<sup><a href="https://hr.m.wikipedia.org/wiki/#cite_note-1"><span>[</span>1<span>]</span></a></sup> U njemu glumi [Adrien Brody](https://hr.m.wikipedia.org/wiki/Adrien_Brody "Adrien Brody") kao [židovski](https://hr.m.wikipedia.org/wiki/%C5%BDidov "Židov") doseljenik, koji je iz [Mađarske](https://hr.m.wikipedia.org/wiki/Ma%C4%91arska "Mađarska") došao u [SAD](https://hr.m.wikipedia.org/wiki/SAD "SAD"), a preživio je [holokaust](https://hr.m.wikipedia.org/wiki/Holokaust "Holokaust"). Bori se ostvariti [američki san](https://hr.m.wikipedia.org/w/index.php?title=Ameri%C4%8Dki_san&action=edit&redlink=1 "Američki san (stranica ne postoji)") sve dok mu bogati klijent ne promijeni [život](https://hr.m.wikipedia.org/wiki/%C5%BDivot "Život"). Glumačku postavu čine i: Felicity Jones, Guy Pearce, Joe Alwyn, Raffey Cassidy, Stacy Martin, Emma Laird, Isaach de Bankolé i Alessandro Nivola.

Film je koprodukcija između [Sjedinjenih Država](https://hr.m.wikipedia.org/wiki/SAD "SAD"), [Ujedinjenog Kraljevstva](https://hr.m.wikipedia.org/wiki/UK "UK") i [Mađarske](https://hr.m.wikipedia.org/wiki/Ma%C4%91arska "Mađarska").<sup><a href="https://hr.m.wikipedia.org/wiki/#cite_note-2"><span>[</span>2<span>]</span></a></sup> Premijerno je prikazan na 81. [Međunarodnom filmskom festivalu u Veneciji](https://hr.m.wikipedia.org/wiki/Venecijanski_filmski_festival "Venecijanski filmski festival") 1. rujna 2024., gdje je Corbet nagrađen Srebrnim lavom za najbolju režiju.

Film je zaradio 10 nominacija na 97. dodjeli [Oscara](https://hr.m.wikipedia.org/wiki/Oscar "Oscar") (uključujući za najbolji film, najboljeg redatelja, najboljeg glumca za Adriena Brodyja, najbolju sporednu glumicu za Felicity Jones i najboljeg sporednog glumca za Guya Pearcea), a na 82. dodjeli Zlatnih globusa osvojio je tri nagrade, uključujući u kategoriji najbolji film - drama.<sup><a href="https://hr.m.wikipedia.org/wiki/#cite_note-3"><span>[</span>3<span>]</span></a></sup> [Američki filmski institut](https://hr.m.wikipedia.org/wiki/Ameri%C4%8Dki_filmski_institut "Američki filmski institut") proglasio ga je jednim od deset najboljih filmova 2024.<sup>[<i><a href="https://hr.m.wikipedia.org/wiki/Wikipedija:Navo%C4%91enje_izvora" title="Wikipedija:Navođenje izvora">nedostaje izvor</a></i>]</sup> Na kinoblagajnama film je zaradio 26 milijuna dolara u odnosu na proračun od 9,6 milijuna dolara.

Film prati 30 godina života Lászla Tota, mađarsko-židovskog arhitekta koji je preživio holokaust. Nakon završetka Drugog svjetskog rata sa suprugom Erzsébet odselio je u SAD kako bi ostvario „američki san”. Laszlo isprva trpi siromaštvo i poniženje, ali ubrzo sklapa ugovor s tajanstvenim i bogatim klijentom, Harrisonom Lee Van Burenom, koji će promijeniti tijek njegova života.

- [Adrien Brody](https://hr.m.wikipedia.org/wiki/Adrien_Brody "Adrien Brody") - László Tóth
- [Felicity Jones](https://hr.m.wikipedia.org/w/index.php?title=Felicity_Jones&action=edit&redlink=1 "Felicity Jones (stranica ne postoji)") - Erzsébet Tóth
- [Guy Pearce](https://hr.m.wikipedia.org/w/index.php?title=Guy_Pearce&action=edit&redlink=1 "Guy Pearce (stranica ne postoji)") - Harrison Lee Van Buren
- [Joe Alwyn](https://hr.m.wikipedia.org/w/index.php?title=Joe_Alwyn&action=edit&redlink=1 "Joe Alwyn (stranica ne postoji)") - Harry Lee Van Buren, sin Harrisona
- [Raffey Cassidy](https://hr.m.wikipedia.org/w/index.php?title=Raffey_Cassidy&action=edit&redlink=1 "Raffey Cassidy (stranica ne postoji)") - Zsófia, nećakinja Lászla
- [Stacy Martin](https://hr.m.wikipedia.org/w/index.php?title=Stacy_Martin&action=edit&redlink=1 "Stacy Martin (stranica ne postoji)") - Maggie Van Buren, kćer Harrisona
- [Emma Laird](https://hr.m.wikipedia.org/w/index.php?title=Emma_Laird&action=edit&redlink=1 "Emma Laird (stranica ne postoji)") - Audrey