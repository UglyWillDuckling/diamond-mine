---
source: https://hr.m.wikipedia.org/wiki/Rubalj
published: 2007-02-24
created: 2025-08-17
tags:
  - valuta
related:
  - "[[Russia]]"
---

![[~/×/bb49cf2cab8eac3ff902d77b62898b2d_MD5.jpg]]

Rubalj (na ruskom 'pубль') je naziv novčane jedinice u Rusiji i Bjelorusiji. Isti naziv se koristio za novčanu jedinicu SSSR-a, ruskog carstva i nekoliko zemalja u okolini (Armenija, Gruzija itd.). Nakon raspada Sovjetskog Saveza, i Latvija je nakratko izdala vlastiti rubalj (rublis), ali ga je ubrzo zamijenila latsom. I Tadžikistan je nakon raspada Sovjetskog Saveza koristio vlastitu novčanu jedinicu po imenu rubalj, ali ga je 1999. godine zamijenio somonijem.

![[~/×/3c7109c932fb5fe9608409d155dfd1aa_MD5.jpg]]

Jedan rubalj se sastoji od **100 kopjejki** (na ruskom 'копейка').

Rubalj se kao novčano sredstvo koristi već više od 500 godina. Nastao je u Novgorodu u 13. stoljeću i tada se sastojao od malih komada srebra od 200 ili 500 grama koji su se kasnije dijelili u manje komade zbog jednostavnije trgovine. Riječ ‚rubalj‘ dolazi od ruskog glagola „rubit'“ (рубить) koji znači sjeckati, i vjerojatno stoji u vezi sa sjekiricom kojom su se veći komadi srebra usitnjavali. Riječ ‚kopjejka‘ opet dolazi od riječi ‚kopjo‘ (koplje), zbog toga što je na naličju prvih srebrenih novčića bio prikazan konjanik s kopljem u ruci.
