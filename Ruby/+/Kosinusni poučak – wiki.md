---
title: "Kosinusni poučak – Wikipedija"
source: "https://hr.wikipedia.org/wiki/Kosinusni_pou%C4%8Dak"
author:
  - "[[Doprinositelji projektima Wikimedije]]"
published: 2011-12-20
created: 2024-11-20
description:
tags:
  - "clippings"
---
![](https://upload.wikimedia.org/wikipedia/commons/thumb/4/49/Triangle_with_notations_2.svg/300px-Triangle_with_notations_2.svg.png)

U trokutu ABC kutovi *α*, *β* i *γ* se nalaze nasuprot stranicama *a*, *b*, i  *c*.

**Kosinusni** (**kosinusov**) **poučak**, **poučak o kosinusu** ili **Carnotov poučak**, matematički izraz jedne od relacija među elementima [trokuta](https://hr.wikipedia.org/wiki/Trokut "Trokut"): *c<sup>2</sup>* = *a<sup>2</sup>* + *b<sup>2</sup>* – 2*ab* cos *γ*, gdje su *a*, *b* i *c* stranice trokuta, a *γ* kut među stranicama *a* i *b*. Rabi se za rješavanje računskih problema u [trokutu](https://hr.wikipedia.org/wiki/Trokut "Trokut") pomoću pojedinih [trigonometrijskih funkcija](https://hr.wikipedia.org/wiki/Trigonometrijske_funkcije "Trigonometrijske funkcije"). Poučak glasi da je kvadrat bilo koje stranice trokuta jednak zbroju kvadrata drugih dviju stranica umanjen za dvostruki umnožak tih dviju stranica i [kosinusa](https://hr.wikipedia.org/wiki/Kosinus "Kosinus") [kuta](https://hr.wikipedia.org/wiki/Kut "Kut") između njih. Kosinusni se poučak rabi kada su poznate dvije stranice trokuta te kut među njima.

Ako je zadan trokut ABC onda su a, b, c duljine njegovih stranica, a α, β, γ odgovarajući unutarnji kutovi pa vrijede sljedeće jednakosti:

${\displaystyle a^{2}=b^{2}+c^{2}-2bc\cos \alpha \,}$ 

gdje se kut *α* nalazi nasuprot stranici *a*

${\displaystyle b^{2}=a^{2}+c^{2}-2ac\cos \beta \,}$ 

gdje se kut *β* nalazi nasuprot stranici *b*

${\displaystyle c^{2}=a^{2}+b^{2}-2ab\cos \gamma \ ,}$ 

gdje se kut *γ* nalazi nasuprot stranici *c*

Ako je kut pri vrhu С pravi, γ=90°, onda je cos(90°)=0, pa se tako dobiva poseban slučaj kosinusnog poučka koji se zove [Pitagorin poučak](https://hr.wikipedia.org/wiki/Pitagorin_pou%C4%8Dak "Pitagorin poučak"):

${\displaystyle c^{2}=a^{2}+b^{2}\,}$ 

- [sinusni poučak](https://hr.wikipedia.org/wiki/Sinusni_pou%C4%8Dak "Sinusni poučak")
- [tangensni poučak](https://hr.wikipedia.org/w/index.php?title=Tangensni_pou%C4%8Dak&action=edit&redlink=1 "Tangensni poučak (stranica ne postoji)")